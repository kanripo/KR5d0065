# -*- mode: mandoku-view; -*-
#+DATE: 2015-08-29 02:02:54.799710
#+TITLE: 伊川擊壤集
#+PROPERTY: DZID  DZ1042
#+PROPERTY: SOURCE  正統道藏，三家本，1988，23—486 二十卷 太玄部
#+PROPERTY: BASEEDITION HFL
#+PROPERTY: WITNESS HFL
#+PROPERTY: LASTPB <pb:KR5d0065_SJB_012-230538c>
#+PROPERTY: JUAN 12
#+PROPERTY: ID KR5d0065
<pb:KR5d0065_HFL_012-001a>¶
伊川擊壤集卷之十二禮二¶
　　　　　伊　川　邵　雍　堯　夫¶
　　　夢中¶
夢裏常言夢誰知覺後思不知今亦夢更說¶
夢中時¶
　　　日中¶
日中爲噬嗑交易是尋常彼各不相識何復¶
更思量¶
　　　月到梧桐上吟¶
月到梧桐上風來楊柳邊院深人復靜此景¶
<pb:KR5d0065_HFL_012-001b>¶
共誰言¶
　　　步月吟¶
林罅天尤碧風餘月更明人間無事日得向¶
此中行¶
　　　偶得吟¶
人間事有難區處人間事有難安堵有一丈¶
夫不知名靜中只見閑揮塵¶
　　　答人吟¶
林下閑言語何須更問爲自知無紀律安得¶
謂之詩¶
<pb:KR5d0065_HFL_012-002a>¶
　　　寄曹州李審言龍圖¶
曏日所云是如今却是非安知今日是不起¶
後來疑¶
曏日所云我如今却是伊不知今日我又是¶
後來誰¶
　　　清夜吟¶
月到天心處風來水面時一般清意味料得¶
少人知¶
　　　思聖吟¶
不逢聖人時不見聖人面聖人言可聞聖人¶
<pb:KR5d0065_HFL_012-002b>¶
心可見¶
　　　君子吟¶
君子存大體小人無常心於人不求備受恩¶
唯恐深¶
　　　安分吟¶
安分身無辱知幾心自閑雖居人世上却是¶
出人間¶
　　　感事吟¶
四海三江與五湖只通舟楫不通車徃來無¶
限平安者豈是都由香一爐¶
<pb:KR5d0065_HFL_012-003a>¶
　　　登石閣吟¶
一般情意惡難羈長怕登高望逺時今日凭¶
欄異常日幾迴將下又遲遲¶
　　　憶昔吟¶
憶昔初書大字時學人飲酒與吟詩苟非益¶
友推金石四十五年成一非¶
　　　可必吟¶
可必人間唯善事不由天地只由衷莫嫌效¶
逺因而止更勉其來更有功¶
　　　恍惚吟¶
<pb:KR5d0065_HFL_012-003b>¶
恍惚陰陽初變化氤氲天地乍迴旋中間些¶
子好光景安得工夫入語言¶
　　　謝君實端明詩¶
人說崑崙多美玉世傳滄海有明珠世傳人¶
說恐無據今我家藏乃不虛¶
　　　好勇吟¶
好勇能過我當仁豈讓師勇須仁以濟仁必¶
勇爲資¶
　　　莫如吟¶
親莫如父子逺莫如蠻夷蠻夷和亦至父子¶
<pb:KR5d0065_HFL_012-004a>¶
失須離¶
仁莫如父子義莫如君臣二者尚有失自餘¶
惡足論¶
君臣守以義父子守以仁義失爲敵國仁失¶
爲路人¶
　　　里閈吟¶
里閈閑過從太平之盛事吾鄉多吉人况與¶
他鄉異¶
太平之盛事天下之美才人間無事日都向¶
洛中來¶
<pb:KR5d0065_HFL_012-004b>¶
　　　思友吟¶
欲見心無巳久違情奈何雲煙雖咫尺不得¶
屢相過¶
　　　忠信吟¶
忠信于人最有情平居非是鬼神輕何須只¶
在江湖上患難切身然後行¶
　　　代簡笞張淳秘校¶
老年前事怕追思更見曾悲先德詩却有斷¶
章聊自慰如今冢嗣弱於誰¶
　　　代簡謝尹處初先生¶
<pb:KR5d0065_HFL_012-005a>¶
樂國久容人避乖非窩何以狀清懷則予豈¶
敢窺高躅天險能升不用階¶
　　　代簡謝王茂直惠酒及川箋¶
白羊玉屑誠佳物臂痛頭風正苦時酒放半¶
醺詩思動窩中何用更呼醫¶
　　　寄壽安令簿尉諸君¶
錦幈山下好安棲花月風煙未改移聞說近¶
來長袖過林前立馬儘多時¶
　　　人情吟¶
古事參今事今人乃古人只應情未浹情浹¶
<pb:KR5d0065_HFL_012-005b>¶
自相親¶
　　　因何吟¶
梅因何而酸鹽因何而鹹茶因何而苦薺因¶
何而甘¶
　　　天聽吟¶
天聽寂無音蒼蒼何處尋非高亦非逺都只¶
在人心¶
　　　白頭吟¶
五福雖難備三殤却不逢太平無事日得作¶
白頭翁¶
<pb:KR5d0065_HFL_012-006a>¶
　　　天意吟¶
人能言語自能窺天意無言人莫欺莫道無¶
言便無事殆非流俗所能知¶
　　　謝夀安縣惠神林山牒¶
西南有山高崔嵬亂峰圍遶如蓬萊中間有¶
地可容止泉甘木茂無塵埃諸君之意一何¶
厚恊謀判給如風雷天津八月水波定便可¶
乘查觀一迴¶
　　　依韻和王安之少卿見戲安之非是¶
　　　棄堯夫吟¶
<pb:KR5d0065_HFL_012-006b>¶
安之殊不棄堯夫亦恐傍人有厚誣開叔當¶
初言得罪希淳在後說無辜誚然情意都如¶
舊剗地盃盤又見呼始信歲寒心未替安之¶
殊不棄堯夫¶
　　　小車吟¶
自從三度絶韋編不讀書來十二年大𤮕子¶
中消白日小車兒上看青天閑爲水竹雲山¶
主靜得風花雪月權俯仰之間俱是樂任他¶
人道似神仙¶
　　　晩步吟¶
<pb:KR5d0065_HFL_012-007a>¶
晚步上陽堤手携笻竹枝靜隨芳草去閑逐¶
野雲歸月出松梢處風來蘋末時林間此光¶
景能有幾人知¶
　　　接花吟¶
物爲萬民生人爲萬物靈人非物不活物待¶
人而興男女天所生夫妻人所成天人相與¶
外率是皆虛名¶
　　　答任開叔郎中昆仲相訪¶
竹影戰棊罷閑思安樂窩曠時稱不見聯轡¶
幸相過寵莫兼金比裒逾華衮多從來有詩¶
<pb:KR5d0065_HFL_012-007b>¶
癖使我遂成魔¶
　　　小春天¶
八月小春天如人强少年偷生誠有謂却老¶
固無縁旣有神仙術能迴草木妍安知太平¶
日平得似堯天¶
　　　深秋吟¶
終歲都無事四時長有花小車乘興去所到¶
便如家¶
　　　中秋吟¶
中秋光景好况復月團團大抵衆所愛奈何¶
<pb:KR5d0065_HFL_012-008a>¶
兼獨難天晴仍客好酒美更身安四者若闕¶
一不能成此歡¶
　　　同程郎中父子月陂上閑步吟¶
草軟沙平風細溜雲輕日淡柳低捼狂言不¶
記道何事劇飲未嘗如此盃景好只知閑信¶
步朋歡那覺太開懷必期快作賞心事却恐¶
賞心難便來¶
　　　秋望吟¶
草色連雲色山光接水光危樓一百尺旅鴈¶
兩三行¶
<pb:KR5d0065_HFL_012-008b>¶
　　　閑適吟¶
春看洛城花秋翫天津月夏披嵩岑風冬賞¶
龍山雪¶
　　　觀陳希夷先生眞及墨跡¶
未見希夷眞未見希夷蹟止聞希夷名希夷¶
心未識¶
及見希夷蹟又見希夷眞始知今與古天下¶
長有人¶
希夷眞可觀希夷墨可傳希夷心一片不可¶
得而言¶
<pb:KR5d0065_HFL_012-009a>¶
　　　答君實端眀遊壽安神林¶
占得幽棲一片山都離塵土利名間四時分¶
定所遊處不爲移文便徃還¶
　　　杏香花¶
客說何州事經營杳未涯訝予獨無語貪嗅¶
杏香花¶
　　　天津晩步¶
芝蓋久稀疏暮雲空坱北千年舊都城一片¶
閑宫闕禁籞尚連延觚稜猶嶻嶭橋勢横雌¶
霓堤形偃初月瀍澗岸巳深漢唐時旣歇危¶
<pb:KR5d0065_HFL_012-009b>¶
亭獨坐人浪把興亡閱¶
　　　歡喜吟¶
日徃月來終則有始半行天上半下地底照¶
臨之間不憂則喜予何人哉歡喜不巳¶
　　　自作眞賛¶
松桂操行鶯花文才江山氣度風月情懷借¶
爾面貌假爾形骸弄九餘暇閑徃閑來(九謂/太極)¶
　　　奢侈吟¶
侈不可極奢不可窮極則有禍窮則有㐫¶
　　　多多吟¶
<pb:KR5d0065_HFL_012-010a>¶
天下居常害多于利亂多于治憂多于喜奈¶
何人生不能免此奈何予生皆爲外事¶
　　　畏愛吟¶
人有正性事事皆齊人無正性事事皆隳失¶
于用恩以非爲是失于用威以是爲非恩威¶
旣失畏愛何知不知畏愛何用恩威喜怒不¶
節鮮不至斯婦人男子宜用戒之¶
　　　秋閣¶
秋閣一凭欄人心何悄然乾坤今歲月唐漢¶
舊山川淡泊霜前日蕭疏雨後天丹青空妙¶
<pb:KR5d0065_HFL_012-010b>¶
手此意有誰傳¶
　　　浮生吟¶
浮生曉露邊且喜又添年動悔須有悔求全¶
未必全處人心上事道物性中言寰宇雖然¶
廣其誰曰不然¶
　　　力外吟¶
以少爲多以無爲有力外周旋不能長久¶
　　　謝傅欽之學士見訪¶
長莫長于天大莫大于地天地尚有極自餘¶
安足計世態非一朝人情止于是以至立殊¶
<pb:KR5d0065_HFL_012-011a>¶
功無非借巨勢適會在其間愼勿强生事雖¶
嚴似雪霜無改如松桂方惜久離闊却喜由¶
道義相别二十年猶能記憔悴¶
　　　賞雪吟¶
一片兩片雪紛紛三盃五盃酒醺醺此時清¶
狀不可論直疑天地纔絪緼¶
　　　答傅欽之¶
欽之謂我曰詩欲多吟不如少吟詩欲少吟¶
不如不吟我謂欽之曰亦不多吟亦不少吟¶
亦不不吟亦不必吟芝蘭在室不能無臭金¶
<pb:KR5d0065_HFL_012-011b>¶
石振地不能無聲惡則哀之哀而不傷善則¶
樂之樂而不淫¶
　　　月陂閑步¶
因隨芳草行來逺爲愛清波歸去遲獨步獨¶
吟仍獨坐初涼天氣未寒時¶
　　　仲尼吟¶
仲尼生魯在吾先去聖千餘五百年今日誰¶
能知此道當時人自比于天皇王帝伯中原¶
主父子君臣萬世權河不出圖吾巳矣修經¶
意思豈徒然¶
<pb:KR5d0065_HFL_012-012a>¶
　　　謝圓益上人惠詩一卷¶
覽公詩十首起我意何多似藥驅疑疾如茶¶
滌睡魔月當松皎潔山隔水嵯峨明日如無¶
事天津可再過¶
　　　自述二首¶
傳者堪名席上珍都縁當日得師眞是知佚¶
我無如老惟喜放懷長似春得志當爲天下¶
事退居聊作水雲身𦙄中一點分明處不負¶
高天不負人¶
陸海卧龍收爪甲遼天老鶴戢毛衣難攀騏¶
<pb:KR5d0065_HFL_012-012b>¶
驥日千里易足鷦鷯巢一枝最好朋儕同放¶
適儘高臺榭與登躋雲山勝處追尋遍似我¶
清閑更有誰¶
　　　答會計杜孝錫寺丞見贈¶
四方多善人予善未毫分有意空求志無功¶
漫愛君閑行觀止水靜坐看歸雲老向太平¶
裏朝廷正右文¶
¶
¶
伊川擊壤集卷之十二¶
