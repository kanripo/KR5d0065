# -*- mode: mandoku-view -*-
#+TITLE: 伊川擊壤集
#+DATE: 2015-08-29 02:03:01
#+PROPERTY:  LASTPB <PB KR5d0065_SJB_020-230578a>
#+PROPERTY: BASEEDITION HFL
#+PROPERTY: WITNESS ZTDZ
#+PROPERTY: LASTPB  <md:KR5d0065_HFL_010-017b>
#+PROPERTY: JUAN 11
<md:KR5d0065_HFL_011-001a>¶<pb:KR5d0065_SJB_011-230533c>
伊川擊壤集卷之十一禮一¶
　　　　　伊　川　邵　雍　堯　夫¶
　　　上巳觀花思友人¶
上巳觀花花意穠今年正與昔年同當時同¶
賞知何處把酒猶能對遠風¶
　　　戲吴王郎中¶
近年好花人輕之東君惡怒人不知直與增¶
價一百倍滿洛城春都買歸一株二十有四¶
枝枝枝皆有傾城姿又恐冷地狂風吹盛時¶
都與籍入詩(予家有牡丹一株名曰/添色紅開二十有四枝)¶<md:KR5d0065_HFL_011-001b>¶

　　　流鶯吟¶
遷喬固有之出谷未多時正嫩簧爲舌初新¶
金作衣替花言灼灼代柳說依依柳外晩猶¶
囀花前曉又啼啼多因雨過囀少爲春歸莫¶
遣行人聽行人路正迷¶
　　　善賞花吟¶
人不善賞花只愛花之貌人或善賞花只愛¶
花之妙花貌在顔色顔色人可效花妙在精¶
神精神人莫造¶
　　　善飲酒吟¶<md:KR5d0065_HFL_011-002a>¶
<pb:KR5d0065_SJB_011-230534a>
人不善飲酒唯喜飲之多人或善飲酒唯喜¶
飲之和飲多成酩酊酩酊身遂痾飲和成醺¶
酣醺酣顔遂酡¶
　　　省事吟¶
慮少夢自少言稀過亦稀簾垂知日永柳靜¶
覺風微但見花開謝不聞人是非何須尋洞¶
府度歲也應遲¶
　　　一春吟¶
一春九十日風雨占幾半花好不成觀心狂¶
未能按¶<md:KR5d0065_HFL_011-002b>¶

　　　舉世吟¶
舉世自紛紛誰爲無事人吾生獨何幸卧看¶
洛陽春¶
　　　春水吟¶
春水渌成波成波無奈何難將染他物止可¶
染輕羅¶
　　　春雨吟¶
春雨細如絲如絲霢霂時如何一霶霈萬物¶
盡熙熙¶
　　　可惜吟¶<md:KR5d0065_HFL_011-003a>¶
<pb:KR5d0065_SJB_011-230534b>
可惜熙熙一片春未多時節覓無因眼前園¶
苑知何限只見鶯啼不見人¶
　　　簮花吟¶
簮花猶且强年少訴酒固非佯小心花好酒¶
嘉情更好奈何明日病還深¶
　　　春去吟¶
春去休驚晚夏來還喜初殘芳雖有在得似¶
緑陰無¶
　　　和大尹李君錫龍圖留別詩¶
多情大尹辭春去正是羣芳爛漫時自古英¶<md:KR5d0065_HFL_011-003b>¶

豪重恩意羣芳愼勿便離披¶
　　　答李希淳屯田三首¶
去歲嘗蒙遠寄詩當時巳歎友朋希如今存¶
者殆非半不縱歡遊待幾時¶
竹間水際情懷好月下風前意思多洛社過¶
從無事日非吾數輩更誰何¶
𦙄中日月時舒慘筆下風雲旋合離老去無¶
成尚如此不知成後更何爲¶
　　　箋年老逢春詩¶
年老逢春春莫疑¶<md:KR5d0065_HFL_011-004a>¶
<pb:KR5d0065_SJB_011-230534c>
　箋云物理窺開後人情照破時且無形不¶
　見只有意能知¶
老年纔會惜芳菲¶
　箋云一歳正榮處三春特盛時是花堪愛¶
　惜况見好花枝¶
自知一賞有分付¶
　箋云羣卉爭妍處奇花獨異時東君深意¶
　思亦恐要人知¶
誰讓千金無孑遺¶
　箋云白日偏催處黃金欲盡時侈心都用¶<md:KR5d0065_HFL_011-004b>¶

　了始得一開眉¶
美酒飲教微醉後¶
　箋云瓮頭噴液處盞面起花時有客來相¶
　訪通名曰伏犧¶
好花放到半開時¶
　箋云風輕如笑處露重似啼時只向笑啼¶
　處濃香惹滿衣¶
這般意思難名狀¶
　箋云陰陽初感處天地未分時言語旣難¶
　到丹青何處施¶<md:KR5d0065_HFL_011-005a>¶
<pb:KR5d0065_SJB_011-230535a>
只恐人間都未知¶
　箋云酒到醺酣處花當爛漫時醺酣歸酩¶
　酊爛漫入離披¶
　　　謝彦國相公和詩用醉和風雨夜深¶
　　　歸¶
道堂閑話儘多時塵外盃觴不浪飛初上小¶
車人巳靜醉和風雨夜深歸¶
　　　謝君實端明用只將花卉記冬春¶
有時自問自家身莫是犧皇巳上人日徃月¶
來都不記只將花卉記冬春¶<md:KR5d0065_HFL_011-005b>¶

　　　謝君貺宣徽用少微今巳應星文¶
一字詩中義未分少微今巳應星文閑人早¶
是無憑據更與閑人開後門¶
　　　謝安之少卿用始知安是道梯階¶
窩名安樂直堪咍臂痛頭風接續來恰見安¶
之便安樂始知安是道梯階¶
　　　謝開叔司封用無事無求得最多¶
客問人間事若何堯夫對曰不知他居林之¶
下行林下無事無求得最多¶
　　　謝伯淳察院用先生不是打乖人¶<md:KR5d0065_HFL_011-006a>¶
<pb:KR5d0065_SJB_011-230535b>
經綸事業須才者爕理工夫有巨臣安樂窩¶
中閑偃仰焉知不是打乖人¶
　　　自謝用此樂直從天外來¶
得自苦時終入苦來從哀處卒歸哀旣非哀¶
樂中間得此樂直從天外來¶
　　　別謝彦國相公三首¶
和詩韓國老見比以宣尼引彼返魯事指予¶
來西畿(又作遷/洛時)日星功共大麋鹿分同微華¶
衮承褒借將何答所知¶
仲尼天縱自誠明造化工夫發得成見比當¶<md:KR5d0065_HFL_011-006b>¶

初歸魯事堯夫才業若爲情¶
嘗走狂詩到座前座前仍是洞中仙無涯風¶
月供才思清潤何人敢比肩¶
　　　別謝君實端明¶
曹王八斗才今日爲余催錦繡佳章裏芝蘭¶
秀句開煩痾熸軀體溽暑爍樓臺宜把君詩¶
諷清風當自來¶
　　　大字吟¶
詩成半醉正陶陶更用如椽大筆抄儘得意¶
時仍放手到凝情處略濡毫魯陽却日功猶¶<md:KR5d0065_HFL_011-007a>¶
<pb:KR5d0065_SJB_011-230535c>
淺宗慤乘風志未高寫出太平難狀意任他¶
天下頌功勞¶
　　　教子吟¶
爲人能了自家身千萬人中有一人雖用知¶
如未知說在乎行與不行分該通始謂才中¶
秀傑出方名席上珍善惡一何相去逺也由¶
資性也由勤¶
　　　臂痛吟¶
先苦頭風已病軀新添臂痛又何如無妨把¶
盞只妨拜雖廢梳頭未廢書不向醫方求效¶<md:KR5d0065_HFL_011-007b>¶

驗唯將談笑且消除大凡物老須生病人老¶
何由不病乎¶
　　　世上吟¶
世上偷閑始得閑我生長在不忙間光陰有¶
限同歸老風月無涯可慰顔坐卧遶身唯水¶
竹登臨滿目但雲山醉眠只就花陰下轉破¶
花陰夢始還¶
　　　逸書吟¶
丹山誰道鳳爲巢筆下吾能見九苞逸句得¶
時如虎變大篇成處若神交千端蜀錦新番¶<md:KR5d0065_HFL_011-008a>¶
<pb:KR5d0065_SJB_011-230536a>
樣萬樹春華暖弄梢天馬無蹤周八極但臨¶
風月鐙相敲¶
　　　旋風吟二首¶
安有太平人不平人心平處固無爭棊中機¶
械不願看琴裏語言時喜聽少日掛心唯帝¶
典老年留意只犧經自知别得收功處松桂¶
隆冬始見青¶
松桂隆冬始見青蒿萊盛夏亦能榮光陰去¶
後繩難繫利害在前人必爭萬事莫於疑處¶
動一身常向吉中行人心相去無多遠安有¶<md:KR5d0065_HFL_011-008b>¶

太平人不平¶
　　　又二首¶
近日衰軀有病侵如何醫藥不求尋軒前宻¶
葉自成幄砌下黄花空散金閑看蜜蜂收蜜¶
意靜觀巢鷰累巢心非關天下知音少自是¶
堯夫不善琴¶
自是堯夫不善琴非關天下少知音老年難¶
做少年事年少不知年老心將養精神便靜¶
坐調停意思喜清吟如何醫藥不尋訪近日¶
衰軀有病侵¶<md:KR5d0065_HFL_011-009a>¶
<pb:KR5d0065_SJB_011-230536b>
　　　頭風吟¶
近日頭風不奈何未妨談笑與高歌人才相¶
去不甚逺事體所爭能許多閉目面前都是¶
暗開懷天外更無他若由智數經營得大有¶
英䧺善揣摩¶
　　　答客吟¶
說者從來太過乎道須能卷又能舒人間好¶
事不常有天下奇才何處無年近縱心唯策¶
杖詩逢得意便操觚快心亦恐詩拘束更把¶
狂詩大字書¶<md:KR5d0065_HFL_011-009b>¶

　　　老去吟¶
老去無成不入時中年養病只吟詩因乘意¶
思要舒放肯把語言生事治世上閑愁都一¶
致人間何務更能爲携笻晩步天津畔爲報¶
沙鷗愼勿飛¶
行年六十有三歲二十五年居洛陽林靜城¶
中得山景池平坐上見江鄉賞花長被盃盤¶
苦愛月屢爲風露傷看了太平無限好此身¶
老去又何妨¶
　　　依韻和王安之判監少卿¶<md:KR5d0065_HFL_011-010a>¶
<pb:KR5d0065_SJB_011-230536c>
人行一善巳爲優何况夫君百行修曩日慈¶
闈貪眷戀多年宦路不追求官纔少列孤清¶
德軄異上庠尊白頭洛社逾時阻相見許多¶
歡意却還休¶
　　　曉事吟¶
曉物情人爲曉事知時態者號知人知人失¶
後却成害曉事過時還不淳¶
　　　鮮歡吟¶
生不爭名與爭利夫君何故鮮歡意以道自¶
重固有之非理相干是無謂白日升天恐虛¶<md:KR5d0065_HFL_011-010b>¶

傳金貂换酒何曾醉誰云憂撓大于山亦是¶
人間常式事¶
　　　病起吟¶
病作因循一月前豈期爲苦稍淹延朝昏飲¶
食是難進軀體虛羸不可言旣勸嘉賔持酒¶
盞更將大筆寫詩篇始知心者氣之帥心快¶
沉痾自釋然¶
　　　半醉吟¶
半醉上車兒車兒穩碾歸輕風迎面處翠柳¶
拂頭時意若兼三事情如擁九麾這般閑富¶<md:KR5d0065_HFL_011-011a>¶
<pb:KR5d0065_SJB_011-230537a>
貴料得没人知¶
半醉小車行世間無此榮凉風迎面細垂柳¶
拂頭輕意若兼三事情如擁萬兵這般閑富¶
貴料得没人爭¶
　　　覽照吟¶
凌晨覽照見皤然自喜皤然一叟仙慷慨敢¶
開天下口分明高道世間言雖然天下本無¶
事不奈世間長有賢自問此身何所用此身¶
唯稱老林泉¶
　　　人壽吟¶<md:KR5d0065_HFL_011-011b>¶

人壽百年間其間多少難予今六十三何止¶
于一半骨瘦固非清髮白豈謂筭便化不爲¶
夭况且粗康徤¶
　　　年老吟¶
身老太平間身閑心更閑非貴亦非賤不飢¶
兼不寒有賔須置酒無日不開顔第一條平¶
路何人伴徃還¶
　　　古琴吟¶
長隨書與棊貧亦久藏之碧玉琢爲軫黄金¶
拍作徽典多因待客彈少爲求知近日僮奴¶<md:KR5d0065_HFL_011-012a>¶
<pb:KR5d0065_SJB_011-230537b>
惡須防煑鶴時¶
　　　求信吟¶
始則求人信有知有不知旣而求自信人或¶
多知之今我不求信何人更起疑無可無不¶
可安徃不熙熙¶
　　　蝎蛇吟¶
蛇毒遠于生蝎毒近于死蛇蝎雖不同其毒¶
固無異蛇以首中人蝎以尾用事奈何天地¶
間畏首又畏尾¶
　　　自在吟¶<md:KR5d0065_HFL_011-012b>¶

心不過一寸兩手何拘拘身不過數尺兩足¶
何區區何人不飲酒何人不讀書奈何天地¶
間自在獨堯夫¶
　　　心安吟¶
心安身自安身安室自寬心與身俱安何事¶
能相干誰謂一身小其安若泰山誰謂一室¶
小寬如天地間¶
　　　論詩吟¶
何故謂之詩詩者言其志旣用言成章遂道¶
心中事不止鍊其辭抑亦鍊其意鍊辭得奇¶<md:KR5d0065_HFL_011-013a>¶
<pb:KR5d0065_SJB_011-230537c>
句鍊意得餘味¶
　　　爲善吟¶
人之爲善事善事義當爲金石猶能動鬼神¶
其可欺事須安義命言必道肝脾莫問身之¶
外人知與不知¶
　　　即事吟¶
事到患來頻何由得任眞就新須果敢從善¶
莫因循盜亦自有道人而或不仁義縁無定¶
體安處是行身¶
　　　偶得吟¶<md:KR5d0065_HFL_011-013b>¶

日爲萬象精人爲萬物靈萬象與萬物由天¶
然後生言由人而信月由日而明由人與由¶
日何嘗不太平¶
　　　靜坐吟¶
人生固有命物生固有定豈謂人最靈不如¶
物正性或聞陰有鬼善能致人死致死設有¶
由死外何所求又况人之命繫天不繫他陰¶
鬼設有靈獨且奈天何¶
　　　靜樂吟¶
和氣四時均何時不是春都將無事樂變作¶<md:KR5d0065_HFL_011-014a>¶
<pb:KR5d0065_SJB_011-230538a>
有形身靜把詩評物閑將理吿人雖然無鼓¶
吹此樂世難倫¶
　　　男子吟¶
欲作一男子須了四般事財能使人貪色能¶
使人嗜名能使人矜勢能使人倚四患旣都¶
去豈在塵埃裏¶
　　　望雨¶
盛夏久不雨滿天下愁苦安得一片雲救取¶
人間否¶
久旱偶成雨方喜慰愁苦雖能歛塵土不能¶<md:KR5d0065_HFL_011-014b>¶

救禾黍¶
　　　思義吟¶
小人固無知唯以利爲視君子固不欺見得¶
還思義思義不顧死見利或忘生二者之所¶
起平之與不平¶
　　　金帛吟¶
金帛一種物所用固不常聘則謂之弊贐則¶
謂之將貿則謂之貨積則謂之藏賂則謂之¶
賄竊則謂之賊¶
　　　盜伯吟¶<md:KR5d0065_HFL_011-015a>¶
<pb:KR5d0065_SJB_011-230538b>
盜伯窺財物其心不慮他取時唯恐少敗後¶
只嫌多¶
盜伯窺財物其心只慮添安得取時貪却似¶
敗時嫌¶
　　　待物吟¶
待物莫如誠誠眞天下行物情無逺近天道¶
自分明義理須宜顧才能不用矜世間閑縁¶
飾到了是虛名¶
　　　唐虞吟¶
天下目爲目謂之明四目天下耳爲耳謂之¶<md:KR5d0065_HFL_011-015b>¶

達四聦前旒與黈纊所貴無近情無爲無不¶
爲知此非虛生¶
　　　曝書吟¶
蟲蠹書害少人蠹書害多蟲蠹曝巳去人蠹¶
當如何¶
　　　兩犯吟¶
這般事業人難繼此箇工夫世莫傳窺牖知¶
天乃常事不窺牖見是知天¶
　　　憫旱¶
正要雨時須不雨巳成災處更成災如何百¶<md:KR5d0065_HFL_011-016a>¶
<pb:KR5d0065_SJB_011-230538c>
穀欲焦爛遍地止存蒿與萊¶
　　　無事吟¶
人間萬事若磨持叢入枯榮利害機秖有一¶
般無對處都如天地未分時¶
　　　閣人招友人¶
清風正藹如小閣枕通衢不欲久獨擅能來¶
同享無¶
　　　億夢吟¶
心足而家貧體疏而情親開襟知骨瘦發語¶
見天眞¶<md:KR5d0065_HFL_011-016b>¶

　　　大筆吟¶
詩成大字書意快有誰如巨浪銀山立風檣¶
百尺餘¶
酒喜小盃飲詩忺大字書不知人世上此樂¶
更誰如¶
　　　自慶吟¶
俗阜知君德時和見帝功况吾生長老俱在¶
太平中¶¶

伊川擊壤集卷之十一¶¶


