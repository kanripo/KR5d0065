# -*- mode: mandoku-view; -*-
#+DATE: 2015-08-29 02:02:54.575720
#+TITLE: 伊川擊壤集
#+PROPERTY: DZID  DZ1042
#+PROPERTY: SOURCE  正統道藏，三家本，1988，23—486 二十卷 太玄部
#+PROPERTY: BASEEDITION HFL
#+PROPERTY: WITNESS HFL
#+PROPERTY: LASTPB <pb:KR5d0065_SJB_001-230487b>
#+PROPERTY: JUAN 1
#+PROPERTY: ID KR5d0065
<pb:KR5d0065_HFL_001-001a>¶
伊川擊壤集卷之一¶
　　　　伊　川　邵　雍　堯　夫¶
　　　觀棊大吟¶
人有精游藝予嘗觀弈棊筭餘知造化著外¶
見幾微好勝心無已爭先意不低當人盡賔¶
主對面如蠻夷財利激于衷喜怒見于頄生¶
殺在于手與奪指于頥戾不殊冰炭和不侔¶
塤箎義不及朋友情不通夫妻珠玉出懷袖¶
龍蛇走肝脾金湯起罇俎劔戟交幈幃白書¶
役鬼神平地蟠蛟螭空江響雷雹陸海誅鯨¶
<pb:KR5d0065_HFL_001-001b>¶
鯢寒暑同舒慘昏明共蔽虧山河璨輿地星¶
斗會璇璣因覩輪贏勢翻驚寵辱蹊高卑易¶
裁制返覆難拘羈心跡旣一判利害不兩提¶
卷舒當要會取捨在須斯智者傷于詐信者¶
失于椎眞僞之相雜名實之都隳得者失之¶
本福爲禍之梯乾坤支作訟離坎變成睽弧¶
矢相凌犯言辭共詆欺何嘗無勝負未始絶¶
興衰前日之所是今日之或非今日之所强¶
明日之或羸以吉觀後世終天露端倪以今¶
觀徃昔何止乎庖犠堯舜行揖讓四㐫猶趄¶
<pb:KR5d0065_HFL_001-002a>¶
趑湯武授干戈二老誠有譏雖臯陶陳謨而¶
伊周獻規曾未免矣夫療骨而傷肌仁爲名¶
所敗義爲利所擠治亂不自巳因革徒從宜¶
與賢不與子賢愚生瑕玼與子不與賢子孫¶
生瘡痍或苗民逆命或有扈阻威或羿泥起¶
釁或管蔡造疑或商人征葛或周人乘黎或¶
鳴條振旅或牧野搴旗灼見夏臺日曾照升¶
自陑安知羑里月不照逾孟師厲王奔于彘¶
幽王死于驪平王遷于洛赧王敗于伊或盟¶
于召陵或會于黄池或戰于長岸或弑于乾¶
<pb:KR5d0065_HFL_001-002b>¶
谿或入于鄢郢或棲于會稽或屠其大梁或¶
入于臨淄五覇共吞噬七䧺相鞭答暴秦滅¶
六國楚漢决䧺雌天盡于有日地極于無涯¶
遐邇都包括縱横悉指揮井田方弈弈兵甲¶
正纍纍易之以阡陌畫之以郊畿銷之以鋒¶
鏑焚之以書詩罷侯以置守强榦而弱枝重¶
兵棲上郡長城壍邊陲自謂磐石固萬世無¶
已而迴天于指掌割地于階墀視人若螻蟻¶
用財如沙泥阿房宫未畢祖龍車至戲驪山¶
卒未放陳涉兵自蘄灞上心非淺鴻門氣正¶
<pb:KR5d0065_HFL_001-003a>¶
滋咸陽起煙焰南鄭奮熊羆人鬼同交錯風¶
雲共慘淒項强劉未勝得鹿莫知誰約法三¶
章在收兵五國隨廟堂成筭重帷幄坐籌奇¶
廣武貔貅怒鴻溝虎豹饑滎陽留紀信垓下¶
别虞姬三傑才方展千年運正熙山川舊形¶
勝日月新光輝正朔承三統車書混四維方¶
隅無割據窮僻有羈縻后族爭行日軍分南¶
北司當時無佐命何以救顛隮百載方全日¶
長兵震天垂豈知巫蠱事禍起劉屈釐冢宰¶
司衡日重明正涉瀰見危能致命無忝寄孤¶
<pb:KR5d0065_HFL_001-003b>¶
遺劇賊欺孤日行同狐與狸宫中淩寡婦殿¶
上逐嬰兒龍戰知何所冰堅正在兹潰隄雖¶
患水禦水敢忘隄東漢重晞日昆陽屋瓦飛¶
幽憂新室鬼狼籍漸臺屍鄗邑追隆準新安¶
掃赤眉再逢火德王復覩漢官儀竇鄧縁中¶
饋閻梁挾牝鷄經何功殆盡至董業都糜河¶
洛少煙火京都多蒿藜長天有鳥度白骨無¶
人悲城有隍須復羊無血可刲大厦之將顛¶
非一木可支孟德提先手仲謀藉世資玄德¶
志不遂竟終于涕洟西𣈆尚清談大計懸品¶
<pb:KR5d0065_HFL_001-004a>¶
題婦人執國命骨肉生厲疵二主蒙霜露五¶
胡犯鼎彜世無管夷吾令人重歔欷廣陌羌¶
塵合中州胡馬嘶龍光射牛斗日影化虹蜺¶
闢草來洛汭墾田趨江湄二百有四年方駕¶
而並馳東𣈆分南尾時或産靈芝凡經五改¶
命至陳卒昌隋國破西風暮城荒春草萋長¶
江空滿目行客浪(一作/淚)沾衣後魏開北首孝¶
文幾緝綏河陰旋有變國分爲東西爾朱奮¶
高氏宇文滅北齊及隋始併陳四海爲藩籬¶
泛汴公私匱征遼士卒疲有身皆厭苦無口¶
<pb:KR5d0065_HFL_001-004b>¶
不嗟咨處處稱年號人人思亂離中原未有¶
主誰識非鹿麋千一難知日天人相與期龍¶
騰則雲靄虎步則風淒母后專朝日相仍紊¶
宫闈可嗟桓彦範不殺武三思繡嶺喧歌舞¶
漁陽動鼓鼙太平其可傲徒罪一楊妃劎閣¶
離天日潼關漏虎貌兩京皆覆没九廟咸傾¶
欹樂極則悲至恩交則害携事無可奈何舉¶
目誰與比自此藩方盛都無臣子祇恃功而¶
不朝討賊以爲詞各擁部兵盛誰憐王室卑¶
邀朝廷姑息觀社稷安危攻取非君命誅求¶
<pb:KR5d0065_HFL_001-005a>¶
本自肥乘輿時播越扈從或參差尾大知難¶
運鞭長豈易麾長姦憂必至養虎害終貽國¶
步何顛沛君心空忸怩時來花爛漫勢去葉¶
離披十姓分中夏五家遞通逵徒明星有爛¶
但東方未晞纔返長蘆鎮旋驅胡柳陂絳霄¶
兵自取玄武火何癡中渡降堪罪欒城死可¶
嗤太原朝見入劉子夕聞啼事體重重别人¶
情旋旋移棄灰猶隱火朽骨尚稱龜譎詐多¶
陰中艱憂常自罹撓防膚革易患救腹心遲¶
語禍不旋踵言傷浪噬臍欲升還隕落將墜¶
<pb:KR5d0065_HFL_001-005b>¶
却扶持瞑眩人皆惡康寧世共晞須能蠲重¶
疾始可謂良醫久廢田磽確難行路險巇不¶
逢眞主出何以見施爲家國邅迴極君臣際¶
會稀上天生假手我宋遂開基睿筭隨方設¶
羣豪引領歸迄今百餘載兵革民不知成敗¶
須歸命興亡自繫時天機不常設國手無常¶
施徃事都陳跡前書略可依比觀之博弈不¶
差乎毫釐消長天旋運陰陽道範圍吉㐫人¶
變化動靜事樞機疾走者先顛穉茂者後萎¶
與其交受害不若兩忘之求魚必以筌獲兔¶
<pb:KR5d0065_HFL_001-006a>¶
必以罤得之不能忘羊質而虎皮道大聞老¶
子才難語仲尼造形能自悟當局豈憂迷黑¶
白焉能浼死生奚足猗應機如破的迎刃不¶
容絲勿訝傍人笑休防冷眼窺旣能通妙用¶
何必患多岐同道道亦得先天天弗違窮理¶
以盡性放言而遣辭視外方知簡聽餘始識¶
希大羹無以和玄酒莫能漓上兵不可伐巧¶
曆不可推善言不可道逸駕不可追兄弟專¶
乎愛父子主于慈天下亦可授此著不可私¶
　　　過温寄鞏縣宰吴祕丞(皇祐元年)¶
<pb:KR5d0065_HFL_001-006b>¶
風軟玉溪騰醉騎花蘩石窟漾歌舟相望咫¶
尺僊凡隔不得同陪三月遊¶
　　　新居成呈劉君玉殿院¶
履道坊南竹徑脩緑楊陰裏水分流衆賢買¶
得澄心景獨我居爲養志秋若比陳門誠巳¶
僣敬陪顔巷亦堪憂無端風雨雖狂暴不信¶
能凌同沈隱侯¶
　　　寄謝三城太守韓子華舍人¶
洛陽自爲都二千有餘年舉步圖籍中開目¶
今古間西北岌宫殿東南傾山川照人伊洛¶
<pb:KR5d0065_HFL_001-007a>¶
清迎門嵩少寒水竹朂佳處履道之南偏下¶
有幽人室一徑通柴關蓬蒿隱其居藜藿品¶
其飱上親下妻子厚薄隨其縁人雖不堪憂¶
已亦不改安閲史悟興亡探經得根源有客¶
謂予曰子獨不通權清朝能用才聖主正求¶
賢道德與仁義不徒爲空言功業貴及時何¶
不求美官上食天予禄下拯蒼生殘通衢張¶
大第負郭廣良田朱門爛金紫青樓繁管絃¶
外厩列肥駿後庭羅纖妍入則坐虛堂出則¶
乘華軒冠劔何燁燁氣體自舒閑高談天下¶
<pb:KR5d0065_HFL_001-007b>¶
事廣坐生晴煙人莫敢仰視屏息候其顔此¶
所謂男子志可得而觀又何必自苦形容若¶
枯鱣道古人行事拾前世遺編而臨水一溝¶
而愛竹數竿此所謂匹夫節何足而攀予敢¶
對客曰事有難其詮身非好敝緼口非惡珍¶
羶豈不知繫匏而固辭執鞭蓋懼觀朵頥敢¶
忘賁丘園深極有層波峻極有層巔履之若¶
平地此非人所艱貧賤人所苦富貴人所遷¶
處之若無事此誠人所難進行巳之道退養¶
巳之今旣未知易地胡爲乎不堅敢謂客之¶
<pb:KR5d0065_HFL_001-008a>¶
說曾無所取焉猗嗟乎玉兮産之于荆山和¶
氏雖云知楚國未爲然污隆道屈伸進退時¶
後先苟不循此理玉毁誰之愆道之未行兮¶
其命也在天近日遊三城薄言尚盤桓當世¶
之名卿加等爲之延或清夜論道或後池漾¶
船數夕文酒會有無涯之歡十月初寒外萬¶
葉清霜前歸來到環堵竹窗晴醉眠仰謝君¶
子知代書成此篇¶
　　　依韻和張元伯職方歲除(嘉祐/元年)¶
及正四十六老去耻無才殘臘方迴祥新春¶
<pb:KR5d0065_HFL_001-008b>¶
又起灰非唯忘利禄況復外形骸白髮巳過¶
半光陰任自催¶
　　　謝鄭守王宻學惠酒¶
堂堂大府來新酒宻宻小園開好花何日飲¶
之紅樹下還驚不稱野人家¶
　　　小園逢春¶
小隱園中百本花各隨紅紫發新芽東君見¶
借陽和力不減公侯富貴家¶
　　　和張二少卿文白菊¶
清淡曉凝霜宜乎殿顥商自知能潔白誰念¶
<pb:KR5d0065_HFL_001-009a>¶
獨芬芳豈爲瓊無艶還驚雪有香素英浮玉¶
液一色混瑶觴¶
　　　生男吟(嘉祐二年)¶
我今行年四十五生男方始爲人父鞠育教¶
誨誠在我壽夭賢愚繫於汝我若壽命七十¶
歲眼前見汝二十五我欲願汝成大賢未知¶
天意肯從否¶
　　　閑吟四首¶
平生如仕宦隨分在風波所損無紀極所得¶
能幾何旣乖經世慮尚可全天和罇中有酒¶
<pb:KR5d0065_HFL_001-009b>¶
時且飲復且歌¶
予年四十五巳甫知命路豈意天不絶生男¶
始爲父且免散琴書敢望大門户萬事盡如¶
此何用過憂懼¶
居洛八九載役心唯二三相逢各白首共坐¶
多清談人事巳默定世情曾久諳酒行勿相¶
逼徐得奉醺酣¶
欲有一瓢樂曾無二頃田丹誠未貫日白髮¶
巳華顛雲意寒尤淡松心老益堅年來疏懶¶
甚時憶舊林泉¶
<pb:KR5d0065_HFL_001-010a>¶
　　　和張少卿文再到河陽¶
當年曾任青春客今日重來白雪翁今日當¶
年已一世幾多興替在其中¶
　　　高竹八首¶
高竹百餘挺固知爲予生怱怱有所得時時¶
閑遶行自信或未至自知或未明竊比于古¶
人不能無愧情¶
高竹臨清溝軒小亦且幽光陰雖屬夏風露¶
已驚秋月色林間出泉聲砌下流誰知此夜¶
情邈矣不能收¶
<pb:KR5d0065_HFL_001-010b>¶
高竹巳可愛況在垂楊下幽人無軒冕得此¶
自可詫枉尺旣不能括囊又何謝賈生若知¶
此慟哭亦自罷¶
高竹碧相倚自能發餘清時時微風來萬葉¶
同一聲道污得夷理物虛含逺情堦前閑步¶
人意思何清平¶
高竹如碧幢翠栁若低蓋幽人有軒榻日夜¶
與之對宇靜覺神開景閑喜眞會與其喪吾¶
眞孰若從吾愛¶
高竹雜高梧還驚秋節初晩涼尤可喜舊帙¶
<pb:KR5d0065_HFL_001-011a>¶
亦宜舒池閣輕風裏園林晩景餘人生有此¶
樂何必較錙銖¶
高竹數十尺仍在高花上柴門晝不開青碧¶
日相向非止身休逸是亦心夷曠能知閑之¶
樂自可敵卿相¶
高竹逾冬青四月方易葉抽萌如止戈解籜¶
若脫甲脩靜信可愛遶行不知匝嗟哉凡草¶
木徒自費鋤鍤¶
¶
¶
<pb:KR5d0065_HFL_001-011b>¶
伊川擊壤集卷之一¶
¶
¶
¶
¶
¶
¶
¶
¶
¶
¶
¶
