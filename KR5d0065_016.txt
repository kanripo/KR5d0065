# -*- mode: mandoku-view; -*-
#+DATE: 2015-08-29 02:02:54.884003
#+TITLE: 伊川擊壤集
#+PROPERTY: DZID  DZ1042
#+PROPERTY: SOURCE  正統道藏，三家本，1988，23—486 二十卷 太玄部
#+PROPERTY: BASEEDITION HFL
#+PROPERTY: WITNESS HFL
#+PROPERTY: LASTPB <pb:KR5d0065_SJB_016-230557a>
#+PROPERTY: JUAN 16
#+PROPERTY: ID KR5d0065
<pb:KR5d0065_HFL_016-001a>¶
伊川擊壤集卷之十六禮六¶
　　　　　伊　川　邵　雍　堯　夫¶
　　　答人吟¶
筋骸得似當年否氣血能如舊日無却喜一¶
般增長處罇前談笑有工夫¶
　　　歲寒吟¶
松栢入冬看方能見歲寒聲須風裏聽色更¶
雪中觀¶
　　　依韻謝任司封寄逍遥枕吟¶
夫君惠我逍遥枕恐我逍遥蹟未超形體逍¶
<pb:KR5d0065_HFL_016-001b>¶
遥終未至更和魂夢與逍遥¶
　　　齊鄭吟¶
子産何嘗辭鄭小晏嬰殊不願齊衰二賢生¶
若得其地才業當爲王者師¶
　　　代書寄吕庫部¶
周王八駿走天涯爭似君家四寶奇鄭洛風¶
煙雖咫尺恨無由徃一觀之¶
　　　和王安之少卿雨後¶
焦勞九夏餘一雨物皆蘇蛙鼓不足聽蚊雷¶
未易驅非唯仰歲給抑亦了官輸林下閑遊¶
<pb:KR5d0065_HFL_016-002a>¶
客何妨儘自愉¶
　　　和和承制見贈¶
自度無能處世間經冬經夏掩柴關青雲路¶
穩無功上翠竹叢踈有分閑猶許艷花酬素¶
志更將佳酒發酡顔年來老態非常甚長懼¶
英才未易攀¶
　　　清和吟¶
清而不和隘而多鄙和而不清慢而鮮禮旣¶
和且清義無定體時行則行時止則止¶
　　　異同吟¶
<pb:KR5d0065_HFL_016-002b>¶
俊快傷滅裂厚重傷滯泥趨造隨所尚不免¶
有同異異巳必爲非同巳必爲是是非戰異¶
同終身不知義¶
　　　即事吟¶
生求媚于人死求媚于鬼媚人幸富貴媚鬼¶
免罪戾生死雖殊途人鬼豈異理哀哉過用¶
心妄意何時巳¶
　　　觀物吟¶
耳目聦明男子身洪鈞賦與不爲貧因探月¶
窟方知物未躡天根豈識人乾遇巽時觀月¶
<pb:KR5d0065_HFL_016-003a>¶
窟地逢雷處看天根天根月窟閑來徃三十¶
六宫都是春¶
淳厚之人少秀慧秀慧之人少審諦安得淳¶
厚又秀慧與之共話人間事¶
　　　對酒吟¶
有酒時時泛一甌年將七十待何求齒衰婚¶
嫁尚未了歲旱田園纔薄收客去有時閑拱¶
手日高無事靜梳頭霜毛不止裝詩景更可¶
因而入畫休¶
　　　秋懷吟¶
<pb:KR5d0065_HFL_016-003b>¶
一番春了未多時雲外征鴻又報歸節物眼¶
前來若此歲華頭上去如斯當年志意雖然¶
在今日筋骸寧不衰賴有寸心常自喜聖人¶
難處却能知¶
　　　和王安之少卿秋遊¶
春夏而來可作詩雖然可作待何爲屢空濫¶
得同顔子歷物固難如惠施風月情懷無奈¶
處雲山意思不勝時一歌一詠聊酬唱敢詎¶
安之與靜之(張少卿湍/字靜之)¶
　　　和王安之同赴府尹王宣徽洛社秋¶
<pb:KR5d0065_HFL_016-004a>¶
　　　會¶
後房深出會親賔樂按新聲妙入神紅燭盛¶
時翻翠袖畫橈停處占青蘋早年金殿舊遊¶
客此日鳳池將去人宅冠名都號蝸隱邵堯¶
夫敢作西鄰¶
　　　負河陽河清濟源三處之約以詩愧¶
　　　謝之(韓持國傅歛/之杜天經)¶
秋霖積久泥正滑念念何日天開晴親朋延¶
望固巳甚衰軀怯寒難逺行一程相去雖不¶
逺兩次講行終未成二事交戰乎胷中隱几¶
<pb:KR5d0065_HFL_016-004b>¶
愁坐無由平¶
　　　依韻和王安之少卿秋約吟¶
升沉惡足論事體到頭均一片蓬蒿地千年¶
雲水身收成時正好寒暖氣初匀自此過從¶
樂諸公莫厭頻¶
　　　長子伯温失解以詩示之¶
儒家所尚者行義與文章用捨何嘗定枯榮¶
未易量干求須黽勉得失是尋常外物不可¶
必其言味甚長¶
　　　歲暮自貽吟¶
<pb:KR5d0065_HFL_016-005a>¶
天道無長春地道無常珍須禀中和氣方生¶
粹美人良田多黍稌薄地足荆榛樗櫟蓬蒿¶
類正能充惡薪旣爲萬物靈須有萬物粹旣¶
無萬物靈徒分萬物類欲出至珍言須有至¶
珍意欲彰至美名須作至美事濟時爲美事¶
悟主爲珍意奈何此二者我獨無一與¶
　　　君子飲酒吟¶
父慈子孝兄友弟恭家給人足時和歲豐筋¶
骸康徤里閈過從君子飲酒其樂無窮¶
　　　讀張子房傳吟¶
<pb:KR5d0065_HFL_016-005b>¶
漢室開基第一功善哉能始又能終直疑後¶
日赤松子便是當年黄石公用捨隨時無分¶
限行藏在我有窮通古人巳死不復見痛惜¶
今人少此風¶
　　　觀物吟二首(熙寧九年)¶
柳性至柔軟一年長丈餘雖然易得榮奈何¶
易得枯百穀仰膏雨極枯變極榮安得此甘¶
澤聊且振羣生¶
　　　治亂吟五首¶
亂多于治害多于利悲多于喜惡多于美一¶
<pb:KR5d0065_HFL_016-006a>¶
陰一陽奈何如此¶
中原一片閑田地曾生三皇與五帝三皇五¶
帝子孫多或賤或貧或富貴¶
精義入神以致用利用出入之謂神神無方¶
而易無體蔵諸用而顯諸仁¶
火能勝水火不勝水其火遂滅水能從火水¶
不從火其水不熱夫能制妻夫不制妻其妻¶
遂絶妻能從夫妻不從夫其妻必孽¶
天能生而不能養地能養而不能生火能烹¶
而不能沃水能沃而不能烹天地尚猶無全¶
<pb:KR5d0065_HFL_016-006b>¶
功水火何由有全能得用二者交相養反爲¶
二者交相凌¶
　　　三十年吟¶
比三十年前今日爲艱難比三十年後今日¶
爲安閑治久人思亂亂久人思安安得千年¶
鶴乘去遊仙山¶
　　　有病吟¶
身之有病當求藥醫藥之非良其身必虧國¶
之有病當求人醫人之非良其國必危事之¶
未急當速改爲事之旣急雖悔難追¶
<pb:KR5d0065_HFL_016-007a>¶
　　　對花吟¶
今年花似昔年開今日人開昔日懷煩惱全¶
無半搯子喜歡常有百來車光陰巳過意未¶
過齒髮雖頽志未頽人問堯夫曾出否答云¶
方自洞天來¶
　　　自述¶
春暖秋涼人半醉安車塵尾閑從事雖無大¶
德及生靈且與太平裝景致¶
　　　去事吟¶
君子去事民有餘祥小人去事民有餘殃¶
<pb:KR5d0065_HFL_016-007b>¶
　　　策杖吟¶
策杖南園或北園春來尤足慰衰年初晴天¶
氣上元後乍暖風光寒食前池岸微微粧嫩¶
草林梢薄薄單輕煙東君此際情何厚非象¶
之中正造妍¶
　　　不願吟¶
不願朝廷命官職不願朝廷賜粟帛惟願朝¶
廷省徭役庶幾天下少安息¶
　　　量力吟¶
量力動時無悔吝隨宜樂處省營爲須求騏¶
<pb:KR5d0065_HFL_016-008a>¶
驥方乘馬亦恐終身無馬騎¶
　　　戲答友人吟¶
邵堯夫者是何人歲歲春秋來謁君車小半¶
年行一轉(余春秋/一出)非如駿馬走香塵¶
　　　偶得吟¶
臯陶遇舜伊尹逢湯武丁得傅文王獲姜齊¶
知管仲漢識張良諸葛開蜀玄齡啓唐¶
　　　觀事吟¶
一歲之事勤在春一日之事勤在晨一生之¶
事勤在少一端之事勤在新¶
<pb:KR5d0065_HFL_016-008b>¶
　　　觀物吟¶
利輕則義重利重則義輕利不能勝義自然¶
多至誠義不能勝利自然多忿爭¶
　　　金玉吟¶
聖在人中出心從行上修金於沙裏得玉向¶
石中求¶
　　　風霜吟¶
見風而靡者草也見霜而殞者亦草也見風¶
而鳴者松也見霜而凌者亦松也見風而靡¶
見霜而傷焉能爲有焉能爲亡¶
<pb:KR5d0065_HFL_016-009a>¶
　　　上下吟¶
自下觀上無限富貴自上觀下無限賤貧自¶
心觀物何物能一自物觀心何心不均¶
　　　吾廬吟¶
吾廬雖小粗容身且免輕爲僦舍人大有世¶
人無屋住向人簷下索温存¶
　　　瀍河上觀杏花回¶
瀍河東看杏花開花外天津暮却回更把杏¶
花頭上插圖人知道看花來¶
　　　娶妻吟¶
<pb:KR5d0065_HFL_016-009b>¶
人之娶妻容德威儀儻或生子不臯則夔¶
　　　好事吟¶
好事固難將力取賢人須是著心求浮生日¶
月無多子時過千休復萬休¶
　　　不再吟¶
春無再至花無再開人無再少時無再來¶
　　　毛頭吟¶
誰剪毛頭謝陸沉生靈肌骨不勝侵人間自¶
有回天力林下空多憂國心日過中時憂未¶
艾月幾望處患仍深軍中儒服吾家事諸葛¶
<pb:KR5d0065_HFL_016-010a>¶
武侯何處尋¶
憂國心深爲愛君愛君須更重於身口中講¶
得未必是手裏做成方始眞妄意動時難照¶
物俗情私處莫知人厚誣天下㐫之甚多少¶
英才在下塵¶
　　　六得吟¶
眼能識得耳能聽得口能道得手能做得身¶
能行得心能放得六者盡與天地同德飲食¶
起居出處語默不止省心又更省力¶
　　　盛衰吟¶
<pb:KR5d0065_HFL_016-010b>¶
勢盛舉頭方偃蹇氣衰旋踵却嗟吁厚誣天¶
下稱賢者天下何嘗可厚誣¶
　　　富貴吟¶
大舜與人同好惡以人從欲得安乎能知富¶
貴尋常事富貴能驕非丈夫¶
　　　無妄吟¶
耳無安聽目無妄顧口無妄言心無妄慮四¶
者不妄聖賢之具予何人哉敢不希慕¶
　　　善惡吟¶
人善不趨巳惡不除謂之知道不亦難乎¶
<pb:KR5d0065_HFL_016-011a>¶
　　　春日園中吟¶
春暖遊園廼是常域中殊不異仙鄉竹間日¶
日同眞侣水畔時時泛羽觴雨後鳥聲移樹¶
囀風前花氣觸人香林間富貴一般樂更縱¶
其來更不妨¶
　　　解字吟¶
人言爲信日月爲明止戈爲武羔美爲羹¶
　　　感事吟¶
芝蘭種不榮荆棘剪不去二者無奈何徘徊¶
歲將暮¶
<pb:KR5d0065_HFL_016-011b>¶
　　　窮達吟¶
窮不能卷達不能舒謂之知道不亦難乎¶
　　　宇宙吟¶
宇宙在乎手萬物在乎身緜緜而若存用之¶
豈有勤¶
　　　久旱吟¶
久旱望雨久雨思晴天之常道人之常情¶
　　　成性吟¶
成性存存用志不分又何患乎不到古人¶
　　　路徑吟¶
<pb:KR5d0065_HFL_016-012a>¶
面前路徑無令窄路徑窄時無過客過客無¶
時路徑荒人間大率多荆棘¶
　　　大人吟¶
天道逺人道邇盡人情合天理¶
　　　先天吟示邢和叔¶
一片先天號太虛當其無事見眞腴𦙄中美¶
物肯自衒天下英才致厚誣理順是言皆可¶
放義安何地不能居直從宇泰收功後始信¶
人間有丈夫¶
　　　感事吟¶
<pb:KR5d0065_HFL_016-012b>¶
爲善大宜量力分知機都在近人情人情盡¶
後疑難入力分量時事自平理順面前皆道¶
路義乖門外是榛荆何人肯認此言語此語¶
分明人不聽¶
　　　浩歌吟¶
何者謂知機惟神能造微行藏全在我用捨¶
繫於時每恨知人晩常憂見事遲與天爲一¶
體然後識宣尼¶
　　　利名吟¶
利名都不到𦙄中由此𦙄中氣自沖旣愛且¶
<pb:KR5d0065_HFL_016-013a>¶
憎皆是病靈臺何日得從容¶
　　　凭高吟¶
誰將酷烈千般毒變作恩光一派深惆悵先¶
民不復見更凭高處儘沈吟¶
　　　意盡吟¶
意盡於物言盡于誠矯情鎮物非我所能¶
　　　又浩歌吟二首¶
憂愁與喜歡相去一毛間治亂不同體山川¶
無兩般笛聲方逺聽草木正遥看何處危樓¶
上斜陽人凭欄¶
<pb:KR5d0065_HFL_016-013b>¶
嘉善旣難投先生宜罷休履霜猶可救滅木¶
更何求獸困重來日鴻飛逺去秋民飢須是¶
食食外盡悠悠¶
　　　温良吟¶
君子温良當責備小人情僞又須知因驚世¶
上機關惡遂覺壺中日月遲¶
　　　君子吟¶
君子與義小人與利與義日興與利日廢君¶
子尚德小人尚力尚德樹恩尚力樹敵君子¶
作福小人作威作福福至作威禍隨君子樂¶
<pb:KR5d0065_HFL_016-014a>¶
善小人樂惡樂惡惡至樂善善歸君子好譽¶
小人好毁好毁人怒好譽人喜君子思興小¶
人思壤思興召祥思壤召恠君了好與小人¶
好求好與多喜好求多憂君子好生小人好¶
殺好生道行好殺道絶¶
　　　先天吟¶
先天天弗違後天奉天時弗違無時虧奉時¶
有時疲¶
　　　爽口吟¶
爽口之物少茹爽心之行少慮爽意之言少¶
<pb:KR5d0065_HFL_016-014b>¶
語爽身之事少做¶
　　　至誠吟¶
不多求故得不離學故明欲得心常明無過¶
用至誠¶
　　　書事吟¶
它山有石能攻玉玉未全成老巳催有限光¶
陰隨事去無涯衰朽逐人來陶鎔情性詩千¶
首燮理筋骸酒一盃六十六年無事日心源¶
方始似昭回¶
　　　答甯秀才求詩吟¶
<pb:KR5d0065_HFL_016-015a>¶
林下閑言語何須要許多幾乎三百首足以¶
備吟哦¶
　　　詩酒吟¶
聖人難處口能宣何止千年與萬年心靜始¶
能知白日眼明方會看青天鬼神情狀將詩¶
寫造化工夫用酒傳傳寫不干詩酒事若無¶
詩酒又難言¶
　　　白頭吟¶
何人頭不白我白不因愁只被人多欲其如¶
我不憂不憂縁不動多欲爲多求年老人常¶
<pb:KR5d0065_HFL_016-015b>¶
事如何不白頭¶
　　　知音吟¶
仲尼始可言無意孟子方能不動心莫向山¶
中尋白玉但於身上覓黄金山中白玉有時¶
得身上黄金無處尋我輩何人敢稱會安知¶
世上無知音¶
¶
¶
¶
伊川擊壤集卷之十六¶
