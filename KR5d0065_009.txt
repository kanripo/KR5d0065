# -*- mode: mandoku-view -*-
#+TITLE: 伊川擊壤集
#+DATE: 2015-08-29 02:03:01
#+PROPERTY:  LASTPB <PB KR5d0065_SJB_020-230578a>
#+PROPERTY: BASEEDITION HFL
#+PROPERTY: WITNESS ZTDZ
#+PROPERTY: LASTPB  <md:KR5d0065_HFL_008-013b>
#+PROPERTY: JUAN 9
<md:KR5d0065_HFL_009-001a>¶<pb:KR5d0065_SJB_009-230522c>
伊川擊壤集卷之九贱九¶
　　　　　伊　川　邵　雍　堯　夫¶
　　　六十二吟¶
行年六十二康强况復身居永熟鄉美景良¶
辰非易得淺斟低唱又何妨無涯歲月難拘¶
管有限筋骸莫毁傷多少英豪弄才智大曾¶
經過惡思量¶
　　　林下局事吟¶
閑人亦也有官守官守一身四事有一事承¶
曉露看花一事迎晚風觀柳一事對皓月吟¶<md:KR5d0065_HFL_009-001b>¶

詩一事留佳賔飲酒從事于兹二十年欲求¶
同列誰能否¶
　　　依韻和吴傳正寺丞見寄¶
五十年來讀舊書世間應笑我迂踈因思偶¶
女忘今古遂悟輪人致疾徐道業未醇誠可¶
病生涯雖薄敢言虛時和受賜巳多矣安有¶
𦙄中不晏如¶
　　　延福坊李太博乞園池詩¶
宣威十九次高牙弈葉功臣舊將家清世辭¶
榮歸里第白頭行樂過年華盃盈香醑浮春¶<md:KR5d0065_HFL_009-002a>¶
<pb:KR5d0065_SJB_009-230523a>
水曲度新聲出靚花如此園池如此壽兒孫¶
滿眼慶無涯¶
　　　金玉吟¶
良金美玉信難偕好物其來最受埋盜跖免¶
兵非積善仲尼無土反成猜中孚旣若須爲¶
信(一云能/成信)無妄因何却有災莫若致之爲外¶
事心源可樂是昭回¶
　　　夏日南園¶
夏木無重數森陰翠樾低相呼百禽語太半¶
是黃鸝¶<md:KR5d0065_HFL_009-002b>¶

　　　謝甯寺丞惠希夷罇¶
仙掌峰巒峭不收希夷(陳圖/南也)去後遂無儔能¶
斟時事高擡手善酌人情略撥頭畫虎不成¶
心尚在悲麟無應淚橫流悟來不必多言語¶
贏得清閑第一籌¶
　　　和君實端眀花庵獨坐¶
靜坐養天和其來所得多耽耽同(又作/殊)厦宇¶
宻宻引藤蘿忘去貴臣度能容野客過繫時¶
休戚重終不道如何¶
　　　依韻和宋都官惠椶拂子¶<md:KR5d0065_HFL_009-003a>¶
<pb:KR5d0065_SJB_009-230523b>
洛邑從來號别都能容無狀久安居衆蚊多¶
少成雷處一拂何由議掃除¶
　　　同王勝之學士轉運賞西園芍藥¶
此物揚州素所聞今于洛汭特稱珍雅知國¶
色善移物更著天香暗結人欲殿羣芳仍占¶
夏得專奇品不須春日斜立馬將歸去再倚¶
朱欄看一巡¶
　　　戲謝富相公惠班荀三首¶
名園不放過鴉飛相國如今遂請時鼎食從¶
來稱富貴更和花笋一兼之¶<md:KR5d0065_HFL_009-003b>¶

承將大笋來相詫小圃其如都不生雖向性¶
情曾著力奈何今日未能平¶
應物功夫出世間豈容人可强躋攀我儂自¶
是不知量培塿須求比泰山¶
　　　答李希淳屯田¶
逢時雖出欲胡爲其那天資智識微弊性止¶
堪同蠖屈薄才安敢望鵬飛長因訪舊歡無¶
極每爲尋幽暮不歸花愛半開承露看奈何¶
花上露沾衣¶
　　　苔錢¶<md:KR5d0065_HFL_009-004a>¶
<pb:KR5d0065_SJB_009-230523c>
一雨一番新非關鼓鑄頻縱多難贈客便失¶
不猜人遍地未爲富滿堦那濟貧買愁須有¶
爲酤酒斷無因散處如籌計重時似索陳不¶
能賙己急何暇更賙親¶
　　　種穀吟¶
農家種穀時種禾不種莠奈何禾未榮而見¶
莠先茂莠若不誅鋤禾亦未成就又况兩霈¶
時霑及恩一溜¶
　　　和君實端明見贈¶
曾不見譊譊城中類逺郊雖無千里馬却有¶<md:KR5d0065_HFL_009-004b>¶

一枝巢月出雲山背風來松竹梢頑然何所¶
得豈復避人嘲¶
　　　秋夜¶
浮雲一消散星斗粲長天碧蘚墜丹果清香¶
生白蓮體凉猶衣葛耳靜已無蟬坐久羣動¶
息秋空唯寂然¶
　　　平日遊園常策笻杖秋來發篋復岀¶
　　　貂褥二物皆景仁所貺覩物思人斐¶
　　　然成詩¶
笻杖携已久貂褥展猶新漸染岷山雪拂除¶<md:KR5d0065_HFL_009-005a>¶
<pb:KR5d0065_SJB_009-230524a>
京國塵危扶醉歸路穩稱病來身賴此齋中¶
物時如見故人¶
　　　雲¶
晴空碧於水那得片雲飛映日成丹鳳隨風¶
變白衣去來皆絶迹隱顯兩忘機天理誰能¶
測終然何所歸¶
　　　閑來¶
閑來觀萬物在處可逍遥魚爲貪鈎得蛾因¶
赴火焦碧梧饑鸑鷟白粒飽鷦鷯帶索誰家¶
子行歌復采樵¶<md:KR5d0065_HFL_009-005b>¶

　　　花庵多牽牛清晨始開日岀已瘁花¶
　　　雖甚美而不能留賞¶
望逺雲凝岫粧餘黛散鈿縹囊承曉露翠蓋¶
拂秋煙嚮慕非葵比雕零在槿先才供少頃¶
玩空廢日高眠¶
　　　和秋夜¶
久畏夏暑日喜逢秋夜天急雨遇脩竹涼風¶
摇晩蓮豈謂敗莎蛩能繼衰柳蟬安得九臯¶
禽清唳一灑然¶
　　　和貂褥笻杖二物皆範景仁所惠¶<md:KR5d0065_HFL_009-006a>¶
<pb:KR5d0065_SJB_009-230524b>
君子亦保物保故不保新笻生蜀部石貂走¶
陰山塵善扶巇嶮路能暖瘦羸身行坐不可¶
捨常如覩斯人¶
　　　和雲¶
萬里幙四垂一片雲自飛秪知根抱石不爲¶
天爲衣旣來曾無心却去寧有機未能作霖¶
雨安用帝鄉歸¶
　　　和閑來¶
以身觀萬物萬物理非遥馬爲乘多瘦龜因¶
灼苦焦能言謝鸚鵡易飽過鷦鷯伊洛好煙¶<md:KR5d0065_HFL_009-006b>¶

水愿同漁與樵¶
　　　和花庵上牽牛花¶
葉鬧深如幄花繁翠似鈿瀼瀼冷曉露冪冪¶
蔽晴煙謝既成番次開仍有後先主人凝佇¶
苦長是廢朝眠¶
　　　寄三城舊友衛比部二絶¶
雖老未龍鍾籬邊菊滿叢乍涼天氣好里閈¶
正過從¶
景好身還徤天晴路又乾小車芳草軟(又作/穩)¶
處處是清歡¶<md:KR5d0065_HFL_009-007a>¶
<pb:KR5d0065_SJB_009-230524c>
　　　秋日登石閣¶
初晴僧閣一凭欄風物淒涼八月間欲盡上¶
層嘗脚力更於高處看人寰秋深天氣隨宜¶
好老後心懷只愛閑爲報逺山休歛黛這般¶
情意久闌珊¶
　　　和李審言龍圖行次龍門見寄¶
萬里秋光入坐明交情預喜笑相迎菊花未¶
服重陽過如待君來泛巨觥¶
　　　風月吟¶
涼風無限清良月無限明清明不我捨長能¶<md:KR5d0065_HFL_009-007b>¶

成歡情終朝三褫辱晝日三接榮榮辱不我¶
預何復能有驚¶
　　　贈富公¶
天下繫休戚世間誰擬倫三朝爲宰相四水¶
作閑人照破萬古事收歸一點眞不知縁底¶
事見我却慇懃¶
　　　弄筆吟¶
人生所貴有精神旣有精神却不淳弄假象¶
眞終是假將勤補拙總輸勤因飢得飽飽猶¶
病爲病求安安未眞人誤聖人人不少聖人¶<md:KR5d0065_HFL_009-008a>¶
<pb:KR5d0065_SJB_009-230525a>
無誤世間人¶
　　　招司馬君實遊夏圃¶
雨霽景自好秋深天未寒可能乘興否夏圃¶
一盤桓¶
　　　秋日雨霽閑望¶
水冷雲疏霜意早歲華雖晚黄花好饒教四¶
面逺山圍奈何一片秋光老上天生物固無¶
私聖人餘事人難曉陳言生活不須矜自是¶
中才皆可了¶
　　　四小吟簡陳季常¶<md:KR5d0065_HFL_009-008b>¶

八月小春天小花開且殷晩來經小雨遂使¶
小車閑¶
　　　樂樂吟¶
吾常好樂樂所樂無害義樂天四時好樂地¶
百物備樂人有美行樂巳能樂事此數樂之¶
外更樂微微醉¶
　　　誡子吟¶
善惡無他在所存小人君子此中分改圖不¶
害爲君子迷復終歸作小人良藥有功方利¶
病白珪無玷始稱珍欲成令器須追琢過失¶<md:KR5d0065_HFL_009-009a>¶
<pb:KR5d0065_SJB_009-230525b>
如何不就新¶
　　　聞少華崩¶
變化無蹤倏忽間力迴天地不爲難若教舒¶
展巨靈手豈止軒騰少華山六社居民皆履¶
没九泉磐石盡飛翻芻蕘一句能收采堯舜¶
之時自可攀¶
　　　自古吟¶
自古大聖人猶以爲難事而况後世人豈復¶
便能至求之不勝難得之至容易千人萬人¶
心一人之心是¶<md:KR5d0065_HFL_009-009b>¶

　　　代書寄祖龍圖¶
三十年交舊相逢各白頭海壖曾共飲洛社¶
又同遊脫屣風波地開懷松桂秋兩眉從此¶
後應不著閑愁¶
　　　寒夜吟¶
天加一上寒我添一重被不出旣徃言不爲¶
已甚事責已重以周與人不求備唯是大聖¶
人能立無過地¶
　　　知幸吟¶
雞職在司晨犬職在守禦二者皆有功一歸¶<md:KR5d0065_HFL_009-010a>¶
<pb:KR5d0065_SJB_009-230525c>
于報主我飢亦享食我寒亦受衣如何無纖¶
毫功德補于時¶
　　　趨嚮¶
捨我靈龜觀我朵頥背義從利人無逺思賁¶
于丘園束帛戔戔旣能圖大小在其間¶
　　　不可知吟¶
犂牛生騂角老蚌産明珠人雖欲勿用山川¶
其捨諸事固不可知物亦難其拘一歸于臆¶
度義失乎精麤¶
　　　事急吟¶<md:KR5d0065_HFL_009-010b>¶

旱極望雨意病危思藥心人人當此際不待¶
勸而深¶
　　　知人吟¶
事到急時觀態度人于危處露肝脾深心厚¶
貌平時可愼勿便言容易知¶
　　　言語吟¶
一語便喜處千言益怒時旣因言語合却爲¶
語言離¶
　　　思患吟¶
縁飾近虛襟虛襟後患深療飢當用食救旱¶<md:KR5d0065_HFL_009-011a>¶
<pb:KR5d0065_SJB_009-230526a>
必須霖¶
　　　人生一世吟¶
前有億萬年後有億萬世中間一百年做得¶
幾何事又况人之壽幾人能百歲如何不喜¶
歡强自生憔悴¶
　　　謝人惠石笋¶
誰將天柱峰快刀割一半泉潄痕微漬雲抱¶
色猶見權門不能移富室不能轉則予何人¶
哉當閻君之獻¶
　　　奉和十月二十四日初見雪呈相國¶<md:KR5d0065_HFL_009-011b>¶

　　　元老¶
壬子初逢雪未多仍却晴人間都變白林下¶
不勝清寒士痛遭恐窮民惡著驚盃觴限新¶
法何故便能傾¶
　　　和相國元老¶
崇臺未經慶瑞雪下雲端雖地盡成白而天¶
不甚寒有年豐可待盈尺潤難乾畎畝無忘¶
處追蹤擊壤歡¶
　　　天津看雪代簡謝蔣秀才還詩卷¶
清洛接天去寒雲貼地飛人於橋上立詩向¶<md:KR5d0065_HFL_009-012a>¶
<pb:KR5d0065_SJB_009-230526b>
雪中歸¶
　　　安樂窩中看雪¶
同雲漠漠雪霏霏安樂窩中卧看時初訝後¶
園羅玉樹却驚平地璨瑶池未逢寒食梨花¶
謝不待春風柳絮飛酒放半醺簾半卷此情¶
無使外人知¶
滿目是瑶琚貧家遂富如許觀非許賣宜慘¶
不宜舒醇釀裝醺後重衾造暖餘肯於人世¶
上造(一作/還)險較錙銖¶
　　　答富韓公見示正旦四絶(熙寧六年)¶<md:KR5d0065_HFL_009-012b>¶

正旦四篇詩縁忻七十期請觀唐故事未放¶
𣈆公歸¶
　　　和君實端明¶
養道自安恬霜毛一任添且無官責咎幸免¶
世猜嫌蓬户能安分藜羹固不饜一般偏好¶
處曝背向前簷¶
　　　安樂窩中四長吟¶
安樂窩中快活人閑來四物幸相親一編詩¶
逸收花月一部書嚴驚鬼神一炷香清冲宇¶
泰一罇酒美湛天眞太平自慶何多也唯願¶<md:KR5d0065_HFL_009-013a>¶
<pb:KR5d0065_SJB_009-230526c>
君王壽萬春¶
　　　安樂窩中詩一編¶
安樂窩中詩一編自歌自詠自怡然陶鎔水¶
石閑勳業銓擇風花靜事權意去乍乘千里¶
馬興來初上九重天忺時更改三兩字醉後¶
吟哦五七篇直恐心通雪外月又疑身是洞¶
中仙銀河洶湧翻晴浪玉樹查牙生紫煙萬¶
物有情皆可狀百骸無病不能蠲命題濫被¶
神相助得句謬爲人所傳肯讓貴家常奏樂¶
寧慙富室賸收錢若條此過知何限因甚臺¶<md:KR5d0065_HFL_009-013b>¶

官獨未言¶
　　　安樂窩中一部書¶
安樂窩中一部書號云皇極意何如春秋禮¶
樂能遺則父子君臣可廢乎浩浩羲軒開闢¶
後巍巍堯舜協和初炎炎湯武干戈外恟恟¶
桓文弓劔餘日月星辰高照耀皇王帝伯(音/霸)¶
大鋪舒幾千百主出規制數億萬年成楷模¶
治久便憂强跋扈患深仍念惡驅除才堪命¶
世有時有智可濟時無世無旣徃盡歸閑指¶
點未來須俟别支梧不知造化誰爲主生得¶<md:KR5d0065_HFL_009-014a>¶
<pb:KR5d0065_SJB_009-230527a>
許多奇丈夫¶
　　　安樂窩中一炷香¶
安樂窩中一炷香凌晨焚意豈尋常禍如許¶
免人須諂福若待求天可量且異緇黄徼廟¶
貌又殊兒女裛衣裳中孚起信寧煩禱無妄¶
生災未易禳虛室清泠都是白靈臺瑩靜别¶
生光觀風禦寇心方醉對景(一作/境)顔淵坐正忘¶
赤水有珠涵造化泥丸無物隔青蒼生爲男¶
子仍身徤時遇昌辰更歲穰日月照臨功自¶
大君臣庇廕效何長非(又作/不)徒聞道至於此¶<md:KR5d0065_HFL_009-014b>¶

金玉誰家不滿堂¶
　　　安樂窩中酒一罇¶
安樂窩中酒一罇非唯養氣又順眞頻頻到¶
口微成醉拍拍滿懷都是春何異君臣初際¶
會又同大地乍絪縵醺酣情味難名狀醖釀¶
工夫莫指陳斟有淺深存爕理飲無多少寄¶
經綸鳳凰樓下逍遥客郟鄏城中自在人高¶
閣望時花似錦小車行處草如茵卷舒萬世¶
興亡手出入千重雲水身雨後靜觀山意思¶
風前閑看月精神這般事業權衡别振古英¶<md:KR5d0065_HFL_009-015a>¶
<pb:KR5d0065_SJB_009-230527b>
䧺(一本/作豪)恐未聞¶
　　　謝富相公見示新詩一軸¶
通衢選地半松筠元老辭榮向盛辰多種好¶
花觀物體每斟醇酒發天眞清朝將相當年¶
事碧洞神仙今日身更出新詩二十首其間¶
字字敵陽春¶
文章天下稱公器詩在文章更不踈到性始¶
知眞氣味入神方見妙工夫閑將歲月觀消¶
長靜把乾坤照有無辭比離騷更温潤離騷¶
其奈少寬舒¶<md:KR5d0065_HFL_009-015b>¶

　　　安樂窩中好打乖吟¶
安樂窩中好打乖打乖年紀合挨排重寒盛¶
暑多閉户輕暖初涼時出街風月煎催親筆¶
硯鶯花引惹傍樽罍問君何故能如此秖被¶
才能養不才¶
　　　和君實端明登石閣¶
平地雖然逺那知物物新危樓一百尺别有¶
萬般春¶
　　　和君實端明副酒之什¶
洛陽花木滿城開更送東都雙榼來遂使閑¶<md:KR5d0065_HFL_009-016a>¶
<pb:KR5d0065_SJB_009-230527c>
人轉狂亂奈何紅日又西頽¶
　　　對花吟¶
春在花爭好春歸花遂殘好花留不住好客¶
會亦難酒旣對花飲花宜把酒看如何更斟¶
滿廼盡此時歡¶
　　　依韻寄成都李希淳屯田¶
思君君未還君戀蜀中官白首雖知倦清衷¶
宜自寬花時難得會蠶巿易成歡莫歎歸休¶
晩生涯苦未完¶
　　　代書寄廣信李遵度承制¶<md:KR5d0065_HFL_009-016b>¶

薊北更千里漢唐爲極邊奈何今境土不復¶
舊山川虎帳兵家重雕弓嗣子傳他年勒功¶
處無使後燕然¶
　　　自和打乖吟¶
安樂窩中好打乖自知元没出人才老年多¶
病不服藥少日壯心都巳灰庭草剗除終未¶
盡檻花擡舉尚難開輕風吹動半醺酒此樂¶
直從天外來¶
伊川擊壤集卷之九¶¶


