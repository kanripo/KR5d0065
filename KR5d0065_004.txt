# -*- mode: mandoku-view; -*-
#+DATE: 2015-08-29 02:02:54.631136
#+TITLE: 伊川擊壤集
#+PROPERTY: DZID  DZ1042
#+PROPERTY: SOURCE  正統道藏，三家本，1988，23—486 二十卷 太玄部
#+PROPERTY: BASEEDITION HFL
#+PROPERTY: WITNESS HFL
#+PROPERTY: LASTPB <pb:KR5d0065_SJB_004-230500b>
#+PROPERTY: JUAN 4
#+PROPERTY: ID KR5d0065
<pb:KR5d0065_HFL_004-001a>¶
伊川擊壤集卷之四同四¶
　　　　　伊　川　郡　雍　堯　夫¶
　　天津新居成謝府尹王君貺尚書嘉¶
　　(祐七年)¶
嘉祐壬寅歳新巢始𠊩功仍分道德里更近¶
帝王宫檻仰端門峻軒迎兩觀䧺窗虛響瀍¶
澗臺迥璨伊嵩好景尤難得昌辰豈易逢無¶
才濟天下有分樂年豐水竹腹心裏鶯花淵¶
藪中老萊歡不巳靜節興何窮嘯傲陪眞侣¶
經營賀府公丹誠徒自寫匪報是恩隆¶
<pb:KR5d0065_HFL_004-001b>¶
　　　新春吟¶
多病筋骸五十二新春猶得共銜盃踐形有¶
說常希孟樂内無功可比回燕去燕來徒自¶
苦花開花謝漫相催此心不爲人休慼二十¶
年來已若灰¶
　　　有客吟¶
伊嵩有客欲無言進退由來盡俟天好靜未¶
能忘水石樂閑非爲學神仙休嗟紫陌難爲¶
客且喜清風不用錢枉尺直尋何必較此心¶
都大不求全¶
<pb:KR5d0065_HFL_004-002a>¶
　　　小圃逢春¶
隨分亭欄亦弄妍不妨閑傍酒壚邊夜簷靜¶
透花間月晝户寒生竹外煙事到悟來全偶¶
爾天教閑去豈徒然壺中日月長多少爛占¶
風光十二年¶
　　　暮春吟¶
春來小圃弄羣芳誰居貧居富貴鄉門外柳¶
陰浮翠潤堦前花影溜紅光梁間新燕未調¶
舌天末歸鴻巳著行自問心源何所有答云¶
疏懶味偏長¶
<pb:KR5d0065_HFL_004-002b>¶
　　　惜芳菲¶
細筭人間千萬事皆輸花底共開顔芳菲大¶
率一春内爛漫都無十日間亦恐憂愁爲齟¶
齬更防風雨作艱難莫教此後成遺恨把火¶
罇前尚可攀¶
　　　答人見寄¶
鬢毛不患漸成霜有託琴書子一雙旣乏長¶
才康盛世無如高杭卧南窗明知筋力難爲¶
强猶說雲山未樹降多謝故人相愛甚轍魚¶
幸免困西江¶
<pb:KR5d0065_HFL_004-003a>¶
　　　弄筆¶
行年五十二老去復何憂事貴照至底話難¶
言到頭上有明天子下有賢諸侯飽食高眠¶
外自餘無所求¶
　　　問人丐酒¶
百病筋骸一老身白頭今日愧因循雖無紫¶
詔還朝速却有青山入夢頻風月滿天誰是¶
主林泉遍地豈無人巿沽酒味難醇美長負¶
襟懷一片春¶
　　　答客¶
<pb:KR5d0065_HFL_004-003b>¶
人間相識幾無數相識雖多未必知望我實¶
多全爲道知予淺處却因詩升沉休問百年¶
事今古都歸一局棊乘馬須求似騏驥奈何¶
騏驥未來時¶
　　　悟人一言¶
百慮謀猶拙一言迷自開世間無大事天下¶
有䧺才唯恐人難得寧憂道未恢忌心都去¶
盡何復病塵埃¶
　　　謝人惠筆¶
愛重寄文房慇懃謝逺將兔毫剛且徤筠管¶
<pb:KR5d0065_HFL_004-004a>¶
直而長靜録新詩藁閑抄舊藥方自餘無所¶
用足以養鋒鋩¶
　　　書事吟¶
天地有常理日月無遁形飽食高眠外率是¶
皆虛名雖乏伊吕才不失堯舜氓何須身作¶
相然後爲太平¶
　　　雙頭蓮¶
漢室蟬娟雙姊妹天台嫖□兩神仙當時盡¶
有風流過謫向人間作瑞蓮¶
　　　答人書意¶
<pb:KR5d0065_HFL_004-004b>¶
仲尼言正性子輿言踐形二者能自得殆不¶
爲虛生所交若以道所感若以誠雖三軍在¶
前而莫得之凌¶
　　　答人書言¶
無位立事難逢時建功易求全自有毁舉大¶
須略細去惡慮傷恩存惡憂害義徒有仁者¶
心殊無仁者意¶
　　　答人書¶
卿相一歲俸寒儒一生費人爵固不同天爵¶
何嘗匱不有霜與雪安知松與桂雖無官自¶
<pb:KR5d0065_HFL_004-005a>¶
高豈無道自貴¶
　　　與人話舊¶
耳目所聞見且言三十春纔更十次閏巳换¶
一番人圮族綺紈故朱門車馬新從來皆偶¶
爾何者謂功勳¶
　　　閑吟¶
忽忽閑拈筆時時樂性靈何嘗無對景未始¶
便忘情句會飄然得詩因偶爾成天機難狀¶
處一點自分明¶
　　　閑坐吟¶
<pb:KR5d0065_HFL_004-005b>¶
當年計過之今日事難隨天命不我祐雲山¶
聊自怡無何縁淡薄遂得造希夷却欲嗤眞¶
宰勞勞應不知¶
　　　天津閑步¶
天子舊神州葱葱氣象浮園林閑近水殿閣¶
逺橫秋浪雪暑猶在橋虹晴不收人間無事¶
日此地好淹留¶
　　　天津幽居¶
子家洛城裏況復在天津日近先知曉天低¶
易得春時光優化國景物厚幽人自可辭軒¶
<pb:KR5d0065_HFL_004-006a>¶
冕閑中老此身¶
　　　天津水聲¶
洛水近吾廬潺湲到杭虛湍驚九秋後波急¶
五更初細爲輕風背豪因驟雨餘幽人有兹¶
樂何必待笙竿¶
　　　不寢¶
閑坐更已深就寢夜尚永展轉不成寐却把¶
前事省奠枕時昏昏擁衾還耿耿西窗明月¶
中數葉芭蕉影¶
　　　天宫小閣¶
<pb:KR5d0065_HFL_004-006b>¶
夏日到天宫凭欄望莫窮古人用心逺天子¶
建都䧺樓觀深雲裏山川暮靄中行人漫來¶
徃此意有誰同¶
　　　聽琴¶
琴宜入夜聽别起一般情纔覺哀猿絶還聞¶
離鳳鳴青山無限好白髮不須驚會取坐忘¶
意方知太古心¶
　　　天津感事二十六首¶
雲輕日淡天津暮風急林疏洛水秋獨步獨¶
吟人莫會時時鷗鷺下汀洲¶
<pb:KR5d0065_HFL_004-007a>¶
寵辱事多今不見興亡時去止堪哀請觀今¶
日長安道抵暮行人猶徃來¶
鳳樓深處鏁雲煙一鏁雲煙又百年痛惜汾¶
陰西祀後翠華辜負上陽天¶
誰引長河貫洛城鑾輿東去此爲輕洪濤不¶
服天津束日夜奔騰作怒聲¶
陽烏西去水東流今古推移歲度秋四面遠¶
山長歛黛不知終日爲誰愁¶
忙忙負乘兩何殊徃復由來出此途爭似不¶
才閑處坐平時雲水遶衣裾¶
<pb:KR5d0065_HFL_004-007b>¶
人言垂釣辯浮沉辯著浮沉用意深吾耻不¶
爲知害性等閑輕動望魚心¶
自古别都多隙地參天喬木亂昏鴉荒垣壞¶
堵人耕處半是前朝卿相家¶
鳳凰樓觀吟橫秋橋下長波入海流千百年¶
來舊朝市幾番人向此經由¶
輪蹄交錯未嘗停去若相追來若爭料得中¶
心無别事苟非干利即干名¶
煙樹盡歸秋色裏人家常在水聲中數行旅¶
鴈斜飛去一簇樓臺峭倚空¶
<pb:KR5d0065_HFL_004-008a>¶
渌水悠悠際碧天平蕪更與逺山連白頭老¶
叟心無事閑凭欄干看洛川¶
去年橋上凭欄人今歲橋邊騎馬身橋上橋¶
邊不知數於今但記十三春¶
堤邊草色長芊芊陌上行人自徃還渌水欲¶
淨不得淨春風未放柳條閑¶
水流任急境(一作/景)常靜花落雖頻意自閑不¶
似世人忙裏老生平未始得開顔¶
溪邊閑坐眼慵開波射長堤勢欲摧多少水¶
禽文彩好幾番飛去又飛來¶
<pb:KR5d0065_HFL_004-008b>¶
名利從來本任才行人不用苦相猜壺中日¶
月長多少閑步天津看徃來¶
地勢東南一槩傾水流何日得安平天津更¶
在急流處無限高深併此聲¶
三千里外名荒服一百年來號太平爭似洛¶
川無事客何須列土始爲榮¶
遶堤楊柳輕風裏隔水樓臺細雨中酒放半¶
醺重九後此時情味更無窮¶
著身靜處觀人事放意閑中鍊物情去盡風¶
波存止水世間何事不能平¶
<pb:KR5d0065_HFL_004-009a>¶
隋唐而下貴公卿近世風波走利名借問天¶
津橋下水當時湍激作何聲¶
前朝無限貴公卿後世徒能記姓名唯此天¶
津橋下水古今都作一般聲¶
雲無一縷干眀月橋有千尋卧渌波料得人¶
間無此景中秋對月興如何¶
郟鄏城中同德友鳳凰樓下會中秋芳罇倒¶
盡人歸去月色波光戰未休¶
了生始可言常事知性方能議大猷只此長¶
川無晝夜爲誰驅逼向東流¶
<pb:KR5d0065_HFL_004-009b>¶
　　　誠眀吟¶
孔子生知非假習孟軻先覺亦須脩誠明本¶
屬吾家事自是今人好外求¶
　　　繩水吟¶
有水善平難善直唯繩能直不能平如將繩¶
水合爲一世上何憂事不明¶
　　　辛酸吟¶
辛酸既不爲中味商徴如何是正音舉世未¶
能分曲直使誰爲主主心平¶
　　　言默吟¶
<pb:KR5d0065_HFL_004-010a>¶
當默用言言是垢當言任默默爲塵當言當¶
默都無任塵垢何由得到身¶
　　　閑居述事¶
一點天眞都不耗千鍾人禄是難來太平自¶
慶無他事有酒時時三五盃¶
竹雨侵人氣自涼南窗睡起望瀟湘茅簷滴¶
瀝無休歇却憶當初宿夜航¶
初晴月向松間出盛暑風從水面來巳比他¶
人多數倍況能時復舉罇壘¶
堂上慈親八十餘堦前兒女笑相呼㫖甘取¶
<pb:KR5d0065_HFL_004-010b>¶
足隨豐儉此樂人間更有無¶
清歡少有虛三日劇飲未嘗過五分相見心¶
中無别事不評興廢只論文¶
花木四時分景致經書千卷號生涯有人若¶
問閑居處道德坊中第一家¶
　　　天宫小閣納涼¶
小閣凭虛看洛城滿川雲物拱神京風從萬¶
歲山頭至多少煙嵐併此清¶
小閣於吾有大功清涼冠絶洛城中自慙虛¶
薄誠多幸襟袖長涵萬里風¶
<pb:KR5d0065_HFL_004-011a>¶
小閣清風豈易當一般情味若羲皇洛陽有¶
客不知姓二十年來享此涼¶
　　　天宮幽居即事¶
人苦天津逺來須特特來閑餘知道泰靜久¶
覺神開悟易觀棊局談詩捻酒盃世情千萬¶
狀都不與裝懷¶
　　　遊龍門¶
江天無少異幽爲下晴沙路去山形斷川迴¶
渡口斜龕巖千萬空店舍兩三家清景四時¶
好都城況不賒¶
<pb:KR5d0065_HFL_004-011b>¶
　　　重遊洛川¶
買石尚饒雲買山當從水雲可致無心水能¶
爲鑑止性以無心明情由鑑止巳二者不可¶
失出彼而入此¶
　　　川上觀魚¶
天氣冷涵秋川長魚正遊雖知能避網猶恐¶
悮吞鈎已絶登門望曾無點額憂因思濠上¶
樂曠達是莊周¶
¶
伊川擊壤集卷之四¶
