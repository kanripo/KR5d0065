# -*- mode: mandoku-view; -*-
#+DATE: 2015-08-29 02:02:54.703380
#+TITLE: 伊川擊壤集
#+PROPERTY: DZID  DZ1042
#+PROPERTY: SOURCE  正統道藏，三家本，1988，23—486 二十卷 太玄部
#+PROPERTY: BASEEDITION HFL
#+PROPERTY: WITNESS HFL
#+PROPERTY: LASTPB <pb:KR5d0065_SJB_008-230518a>
#+PROPERTY: JUAN 8
#+PROPERTY: ID KR5d0065
<pb:KR5d0065_HFL_008-001a>¶
伊川擊壤集卷之八贱八¶
　　　　　伊　川　邵　雍　堯　夫¶
　　　訪南園張氏昆仲因而留宿¶
中秋天氣隨宜好來訪南園會隱家(張氏/園名)貪¶
飲不知歸去晩水精宫裏宿煙霞¶
　　　和王安之少卿同遊龍門¶
生平有癖好尋幽一歳龍山四五遊或徃或¶
還都不計蓋無榮利可稽留¶
數朝從款看伊流夜卜香山宿石樓會有涼¶
風開逺意更和煙雨弄高秋¶
<pb:KR5d0065_HFL_008-001b>¶
　　　歸城中再用前韻¶
乘興龍山訪盡幽恰如人在畫圖遊恨無美¶
酒酬佳景正欲留時不得留¶
　　　又一首¶
初秋微雨造輕寒倚遍東岑閣上欄不謂是¶
時煙靄裏松齋人作畫圖看(松齋安之弟/所居在水西)¶
　　　和人留題張相公庵¶
做了三公更引年人間福德合居先結茅未¶
盡忘君處正在嵩高萬歲前¶
　　　代書寄程正叔¶
<pb:KR5d0065_HFL_008-002a>¶
嚴親出守劔門西色養歡深世表儀唐相規¶
模今歷歷蜀民遨樂舊熙熙海棠洲畔停橈¶
處金鴈橋邊立馬時料得預憂天下計不忘¶
君者更爲誰¶
　　　歲暮自貽¶
當年志意欲橫秋今日思之重可羞事到强¶
圖皆屑屑道非眞得盡悠悠靜中照物精難¶
隱老後看書味轉優談塵從容對賔客薦章¶
重疊誤公侯已蒙賢傑開青眼不顧妻孥怨¶
白頭谷口鄭眞焉敢望壽陵餘子若爲謀鼎¶
<pb:KR5d0065_HFL_008-002b>¶
間龍虎忘看守棊上山河廢講求一枕晴窗¶
睡初覺數聲幽鳥語方休林泉好處將詩買¶
風月佳時用酒酬三百六旬如去箭肯教襟¶
抱落閑愁¶
　　　歡喜吟(熙寧四年)¶
行年六十一筋骸未甚老巳爲兩世人便化¶
豈爲夭况且粗康强又復無憂撓如何不喜¶
歡佳辰自不少¶
　　　寄李景眞太博¶
花前靜榻閑眠處竹下明窗獨坐時著甚語¶
<pb:KR5d0065_HFL_008-003a>¶
言名宇泰林間自有翠禽知¶
　　　感事吟¶
蛇頭蝎尾不相同毒殺人多始是功風月四¶
時無限好莫將閑事撓胷中¶
　　　寄毫州秦伯鎮兵部¶
三川地正得中陽氣入奇葩亦自王善識好¶
花人不逺好花無恡十分芳¶
人事紛紛積有年何煩顰蹙向花前萬般計¶
較頭須白饒了𦙄中不坦然¶
無限有情風月間好將醇酒發酡顔奈何人¶
<pb:KR5d0065_HFL_008-003b>¶
自生疑阻利害嫌輕更設關¶
雖貧無害日高眠人不堪憂我自便煆鍊物¶
情時得意新詩還有百來篇¶
天心復處是無心心到無時無處尋若謂無¶
心便無事水中何故却生金¶
酒涵花影滿巵紅瀉入天和𦙄臆中最愛一¶
般情味好半醺時與太初同¶
　　　別寄一首¶
許大秦皇定九州九州纔定却歸劉他人莫¶
謾誇精彩徒自區區撰白頭¶
<pb:KR5d0065_HFL_008-004a>¶
　　　思故人¶
芳酒一樽雖甚滿故人千里奈思何柳拖池¶
閣條偏細花近簷楹香更多¶
　　　謝王平甫教授賞花處惠茶仍和元¶
　　　韻¶
太學先生善識花得花精處却因茶萬紅香¶
裏烹餘後分送天津第一家¶
　　　南園賞花¶
三月初三花正開閑同親舊上春臺尋常不¶
醉此時醉更醉猶能舉大盃¶
<pb:KR5d0065_HFL_008-004b>¶
花前把酒花前醉醉把花枝仍自歌花見白¶
頭人莫笑白頭人見好花多¶
　　　獨賞牡丹¶
賞花全易識花難善識花人獨倚欄雨露功¶
中觀造化神仙品裏定容顔尋常止可言時¶
尚奇絶方名出世間賦分也須知不淺筭來¶
消得一生閑¶
　　　間春¶
三月春歸留不住春歸春意難分付凡言歸¶
者必歸家爲問春家在何處¶
<pb:KR5d0065_HFL_008-005a>¶
春歸必竟歸何處無限春冤都未訴欲託流¶
鶯問所因子規又呌不如去¶
春來愁去只因花春去愁來翻殢酒長恨愁¶
多酒力微爲春成病花知否¶
　　　安樂窩中自貽¶
物如善得終爲美事到巧圖安有公不作風¶
波於世上自無冰炭到𦙄中災殃秋葉霜前¶
墜富貴春華雨後紅造化分明人莫會枯榮¶
消得幾何功¶
　　　花前勸酒¶
<pb:KR5d0065_HFL_008-005b>¶
春在對花飲春歸花亦殘對花不飲酒歡意¶
遂闌珊酒向花前飲花宜醉後看花前不飲¶
酒終負一年歡¶
　　　書皇極經世後¶
樸散人道立法始乎犧皇歲月易遷革書傳¶
難考詳二帝啓禪讓三王正紀綱五伯仗形¶
勝七國爭强良兩漢驤龍鳳三分走虎狼西¶
𣈆擅風流羣㐫來北荒東𣈆事清芬傳馨宋¶
齊梁逮陳不足筭江表成悲傷後魏乘𣈆弊¶
掃除幾小康遷洛未甚久旋聞東西將北齊¶
<pb:KR5d0065_HFL_008-006a>¶
舉爝火後周馳星光隋能一統之駕福于巨¶
唐五代如傳舍天下徒擾攘不有眞主出何¶
由奠中央一萬里區宇四千年興亡五百主¶
肇位七十國開疆或混同六合或控制一方¶
或創業先後或垂祚短長或奮于將墜或奪¶
于巳昌或災興無妄或福會不祥或患生藩¶
屏或難起蕭墻或病由脣齒或疾亟膏肓談¶
笑萌事端酒食開戰場情慾之一發利害之¶
相戕劇力恣吞噬無涯罹禍殃山川纔表裏¶
丘壠又荒涼荆棘除難盡芝蘭種未芳龍蛇¶
<pb:KR5d0065_HFL_008-006b>¶
走平地玉石粹崑崗善設稱周孔能齊是老¶
莊奈何言己病安得意都忘¶
　　　履道會飲¶
衆人之所樂所樂唯囂塵吾友之所樂所樂¶
唯清芬清芬無鼔吹直與太古鄰太古者靡¶
他和氣常絪紜里閈舊情好有才復有文過¶
從一日樂十月生陽春洛陽古神州周公嘗¶
縷陳四時寒暑正四方道里均代不乏英俊¶
號爲多縉紳至于花與木天下莫敢倫而逢¶
此之景而當此之辰而能開口笑而世有幾¶
<pb:KR5d0065_HFL_008-007a>¶
人清衷貫金石劇談驚鬼神天地爲一指富¶
貴如浮雲明時緩康濟白晝閑經綸莫如陪¶
歡伯又復對此君商於六百里黄金四萬斤¶
不能買兹樂自餘惡足論接籬倒戴時蟾蜍¶
生海垠小車倒戴時山翁歸天津¶
　　　思鄭州陳知默因感其化去不得一¶
　　　識面¶
美物須絶代異人須不世造化生得成諒亦¶
非容易曠世耳可聞同時目能視陳子同時¶
人奈何聞諸耳¶
<pb:KR5d0065_HFL_008-007b>¶
　　　謝城南張氏四兄弟冒雪載餚酒見¶
　　　過¶
久旱幾逾冬川守祈未得鴈行聯鑣來佳雪¶
遽盈尺酒面生紅光客心喜何極半夜離天¶
津天津陡岑寂¶
　　　大寒吟¶
舊雪未及消新雪又擁户堦前凍銀牀簷頭¶
冰(去/聲)鍾乳清日無光輝烈風正號怒人口各¶
有舌言語不能吐¶
　　　和李審言龍圖大雪¶
<pb:KR5d0065_HFL_008-008a>¶
萬樹瓊花一夜開都和天地色皚皚素娥腰¶
細舞將徹白玉堂深曲又催甕牖書生方挾¶
策沙場甲士正銜枚幽人骨瘦欲清損賴有¶
時時酒一盃¶
　　　小車行¶
喜醉豈無千日酒惜春還有四時花小車行¶
處人歡喜滿洛城中都似家¶
　　　依韻和浙憲任度支¶
宦路尋知巳得眞可堪輕負洛城春江湖相¶
望三千里休使鄉朋想望頻¶
<pb:KR5d0065_HFL_008-008b>¶
　　　和宋都官乞梅(熙寧五年)¶
小園雖有四般梅不似江南迎臘開長恨東¶
君少風韻先時未肯放春來¶
　　　東軒黄紅二梅正開坐上書呈友人¶
一年一度見雙梅能見雙梅幾度開人壽百¶
年今六十休論閑事且銜盃¶
　　　和任比部憶梅¶
痛惜梅開易得殘旣殘憔悴不堪看年年長¶
被清香誤爭似閑栽竹數竿¶
　　　垂柳¶
<pb:KR5d0065_HFL_008-009a>¶
門前垂柳正依依更被東風來徃吹忘了自¶
家今巳老却疑自是少年時¶
　　　至靈吟¶
至靈之謂人至貴之謂君明則有口月幽則¶
有鬼神¶
　　　人鬼吟¶
旣不能事人又焉能事鬼人鬼雖不同其理¶
何嘗異¶
　　　生平與人交¶
生平與人交未始有甘壞已亦無負人人亦¶
<pb:KR5d0065_HFL_008-009b>¶
無我害¶
　　　知識吟¶
目見之謂識耳聞之謂知奈何知與識天下¶
亦常稀¶
　　　偶書吟¶
風林無靜柯風池無靜波林池旣不靜禽魚¶
當如何¶
　　　思患吟¶
僕奴凌主人夷狄犯中國自古知不平無由¶
能絶得¶
<pb:KR5d0065_HFL_008-010a>¶
　　　寄三城王宣徽二首¶
林下居雖陋花前飲却頻世間無事樂都恐¶
屬閑人¶
路上塵方坌壺中花正開何須頭盡白然後¶
賦歸來¶
　　　仁聖吟¶
盡道之謂聖如天之謂仁如何仁與聖天下¶
莫敢倫¶
　　　和邢和叔學士見別¶
世路如何若大東相逢不待語言通觀君自¶
<pb:KR5d0065_HFL_008-010b>¶
比諸葛亮顧我殊非黄石公講道汙隆無巨¶
細語時興替有初終出人才業尤須惜愼勿¶
輕爲西𣈆風¶
　　　擊壤吟¶
人言别有洞中仙洞裏神仙恐妄傳若俟靈¶
丹須九轉必求朱頂更千年長年國裏花千¶
樹安樂窩中樂滿懸有樂有花仍有酒却疑¶
身是洞中仙¶
　　　春去吟¶
好物足艱難都來數日間旣爲風攪撓又被¶
<pb:KR5d0065_HFL_008-011a>¶
雨摧殘富貴醉初醒神仙夢乍還遊人不知¶
止依舊倚朱欄¶
　　　南園花竹¶
花行竹逕緊相挨每日須行四五迴因把花¶
行侵竹種且圖竹逕對花開花香逺逺隨衣¶
袂竹影重重上酒盃誰道山翁少温潤這般¶
紅翠却長偎¶
　　　再答王宣徽¶
自有吾儒樂人多不肯循以禪爲樂事又起¶
一重塵¶
<pb:KR5d0065_HFL_008-011b>¶
　　　又¶
大達誠無礙人人自有家假花猶入念何者¶
謂眞花¶
　　　蒼蒼吟寄答曹州李審言龍圖¶
一般顔色正蒼蒼今古人曾望(又作/呌)斷腸日¶
徃月來無少異陽舒陰慘不相妨迅雷震後¶
山川裂甘露零時草木香幽暗巖崖生鬼魅¶
清平郊野見鸞凰千花爛爲三春雨萬木凋¶
因一夜霜此意分明難理會直須賢者入消¶
詳¶
<pb:KR5d0065_HFL_008-012a>¶
　　　林下五吟¶
眞工造化豈容私拙者爲謀亦甚微安樂窩¶
深初起後太和湯釅半醺時長年國裏籃舁¶
徃永熟鄉中杖策歸身似升平無一事數莖¶
髭白任風吹¶
老年軀體索温存安樂窩中别有春萬事去¶
心閑偃仰四支由我任舒伸庭花盛處涼鋪¶
簟簷雪飛時軟布裀誰道山翁拙於用也能¶
康濟自家身¶
有物輕醇號太和半醺中最得春多靈丹换¶
<pb:KR5d0065_HFL_008-012b>¶
骨還如否白日升天得似磨儘快意時仍起¶
舞到忘言處只謳歌賔朋莫怪無拘檢眞樂¶
攻心不奈何¶
相招相勸飲流霞鬢亂秋霜髮亂華所記莫¶
非前甲子凡經多是老官家共誇今日重孫¶
過更說當時舊事呀言語丁寧有情味後生¶
無笑太周遮¶
生來未始事田疇無歲無時長有秋隨分盃¶
盤俱是樂等閑池館便成遊風花雪月千金¶
子水竹雲山萬户侯欲俟河清人壽幾兩眉¶
<pb:KR5d0065_HFL_008-013a>¶
能著幾多愁¶
　　　安樂窩中自訟吟¶
不向紅塵浪著鞭唯求寡過尚無縁虛更蘧¶
瑗知非日謬歷宣尼讀易年髮到白時難受¶
彩心歸通後更何言至陽之氣方爲玉猶恐¶
鑚磨未甚堅¶
　　　和君實端眀花庵二首¶
不用丹楹刻桶爲重重自有翠陰垂後人繼¶
取天眞意種蒔增華非所宜¶
庵後庵前盡植花花開番次四時好主人事¶
<pb:KR5d0065_HFL_008-013b>¶
簡常燕休不信歲華能撰老¶
¶
¶
¶
伊川擊壤集卷之八¶
¶
¶
¶
¶
¶
